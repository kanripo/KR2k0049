# -*- mode: mandoku-view; -*-
#+TITLE: 山西通志
#+DATE: 2015-08-24 22:42:19.912997
#+PROPERTY: ID KR2k0049
#+PROPERTY: BASEEDITION WYG    
#+PROPERTY: JUAN 卷二十八
<pb:KR2k0049_WYG_028-1a>¶
欽定四庫全書¶
　山西通志卷二十八¶
　　山川(十二/)¶
　絳州¶
鼓山即鼓堆也在州西北二十五里接九原西坡周四¶
　里髙五丈穹窿而圓形如覆釡人馬踐履有聲四周¶
　胥石磴下有泉又有清濁二泉出鼓山左繇九原山¶
　西坡少南石穴下分出二𣲖入蓮池西合鼓水溉諸¶
<pb:KR2k0049_WYG_028-1b>¶
　村田¶
姑射山在州西北四十里¶
峩嵋山在州南二十里𨽻州境四十里迤邐夏聞喜猗¶
　氏臨晉榮河諸縣西抵黄河東臨曲沃坡南𨽻聞喜¶
馬首山土人名馬頭山在州西北四十里亘數百里東¶
　繇太平界入絳西至稷山界出絳凡三十五里山繇¶
　臨汾襄陵太平迤邐入州境一峰突出山上山後胥¶
　鄉寧地山面東南與姑射隔一峪史記趙盾田於首¶
<pb:KR2k0049_WYG_028-2a>¶
　山即此一名火燄山上有火燄池水最清冽山險難¶
　陟又名悔來山¶
玉壁山在城西北隅髙二十丈有奇盤踞三里所謂玉¶
　壁秋風也¶
氷壑在州北四里　李毓秀党氷壑狀北平里北窰莊¶
　距州治四里許西枕土阜稍南兩崕對峙一流通中¶
　而東注洞壑幽邃前州大夫之凌隂在焉先生暇則¶
　徜徉其間寒㓗素守視世俗薰灼泊如也因自號曰¶
<pb:KR2k0049_WYG_028-2b>¶
　氷壑居士¶
九原山在州北二十里𨽻州境東西九里山面南平原¶
　突起土阜九區上有百神廟山産莞花　檀弓趙文¶
　子與叔譽觀於九原文子曰死者如可作也吾誰與¶
　歸叔譽曰其陽處父乎文子曰行并植於晉國不没¶
　其身其智不足稱也其舅犯乎文子曰見利不顧其¶
　君其仁不足稱也我則隨武子乎利其君不忘其身¶
　謀其身不遺其友晉人謂文子知人¶
<pb:KR2k0049_WYG_028-3a>¶
定境山金志有定境山汾水澮水鼓水¶
陽石山開山圗陽石山在絳北¶
汾河在南門外繇太平東南吳村流入州境經南關西¶
　流入稷山境𨽻州境凡七十里　水經注汾水又西¶
　逕魏正平郡南故東雍州治太和中皇都徙洛罷州¶
　立郡矣又西逕王橋澮水入焉　水經又過長修縣¶
　南　水經注汾水又西與古水合又西南逕長修縣¶
　故城南漢髙帝十一年以為侯國封莊恬也有修水¶
<pb:KR2k0049_WYG_028-3b>¶
　出縣南而西南流入汾汾水又西逕清原城北故清¶
　陽亭也城北有清原晉侯蒐清原作三軍處也¶
澮水在州南五里源出翼城縣澮髙山西南過絳縣合¶
　絳水西過虒祁宫又西南至州境二十里經州西南¶
　横橋莊入汾　水經又西至王橋注於汾水　水經¶
　注晉智伯瑶攻趙襄子襄子奔保晉陽原過後至¶
　遇三人於此澤自帶以下不見持竹二節與原過曰¶
　為我遺母卹原過受之於是澤所謂王澤也　通考¶
<pb:KR2k0049_WYG_028-4a>¶
　正平有汾水澮水龍谷水晉虒祁宫¶
鼓堆清濁二泉合流成溝隋正平令梁軌曰水動物也¶
　順之則下激之則上乃因地宜以激水迄今遵之¶
　源出九原山一曰清泉一曰灰泉土人名神泓以滙¶
　孚惠聖母祠南也　水經注古水出臨汾故城西黄¶
　阜下其大若輪西南流故横溝出焉東注於汾今無¶
　水又西南逕魏正平郡北又西逕荀城東古荀國也¶
　汲郡古文晉武公滅荀以賜大夫原氏也古水又西¶
<pb:KR2k0049_WYG_028-4b>¶
　南入於汾　樊宗師絳守居園池記水本於正平軌¶
　病水滷生物瘠引古沃澣人便(古水樊記所謂古沃/也當屬鼓堆泉泉掌)¶
　(鎮大泉近鼓堆其/大若輪或指泉掌)孫冲絳守居園池記序如曰水本¶
　於正平軌正平帶郭縣也隋開皇十三年内軍將軍¶
　為臨汾令臨汾即正平也十八年改正平焉軌字世¶
　謩材令也患州民井滷生物瘠疲因鑿山原自北三¶
　十里引古水圗經云鼓堆水地缺絶經濠坎則續之¶
　以槽穿城牖入衙注池别分走街衖阡陌汨汨然鳴¶
<pb:KR2k0049_WYG_028-5a>¶
　激溝渠又灌溉畦町訖入於汾河頃縣前有梁軌遺¶
　記熟見其蹟則知水本於正平軌由此而發語也¶
　喬宇記泉發於九原山之西鼓堆者或曰其北突有¶
　二山髙圓如鼓則泉以形似而名志曰泉上有堆如¶
　覆釡形履之聲如鼓則泉以聲似而名泉有清濁二¶
　穴清在北濁在南北穴為石口尺五許自滙而為池¶
　幅&KR0695;一丈其深稱是池溢而南折而東流南穴為土¶
　口尺許亦滙池溢而北折而東合於清流泉之西則¶
<pb:KR2k0049_WYG_028-5b>¶
　隆然髙原南北疇皆資泉而溉其東至於絳州五十¶
　里而南竝入於汾¶
澤掌在州西北二里有眠窩泉漹泉永和泉東北一里¶
　有龍頭泉合流¶
蘭村在州西北山半泉水無聲卯午酉湧出有聲土人¶
　名溢水¶
赤龍潭在大街北俗名泉兒墩¶
龍谷泉在州東北十八里龍香村左傳龍見於絳郊即¶
<pb:KR2k0049_WYG_028-6a>¶
　此¶
馬首山峪中水　繇稷山三界莊而下分二渠¶
泉掌鎮關王廟前大泉分二支至鎮南鎮西　鎮東有¶
　溝溝左一泉名大渠溝右一泉名水渠又有活潑泉¶
　春口泉王馬庫泉蛇泉¶
薛郭泉在古交¶
丁村泉在丁村¶
龍頭泉在龍頭村¶
<pb:KR2k0049_WYG_028-6b>¶
修水　古水合汾汾水又西南逕長修縣故城南有修¶
　水出縣南西南流入汾¶
乾棗澗土人名扶蘇水後涸¶
天井水後涸¶
　聞喜縣¶
中條山在縣南六十里西界夏縣東界垣曲在邑境者¶
　廣袤胥四十餘里山麓有郭堂巖¶
湯寨山在縣南八十里夏縣鳳凰山東乃中條分支也¶
<pb:KR2k0049_WYG_028-7a>¶
　寨為中條極險峭壁數千仞上有湯廟湫池禱雨多¶
　應土人名湯王山又名景山下有郭璞書堂古産銅¶
　　隋地理志聞喜縣有景山葢與三嵕胥中條支山¶
　　水經注涑水與景水合出景山北谷　山海經景¶
　山南望鹽販之澤北望少澤其草多藷藇秦椒其隂¶
　多赭其陽多玉郭景純曰鹽販之澤即夏縣鹽池也¶
　(按經不言有水今有水/焉西北流注於涑水也)五朝志聞喜有景山有董澤¶
　陂　舊志景山即湯山¶
<pb:KR2k0049_WYG_028-7b>¶
蠶姑峯在湯寨西峯上有鎮風塔蠶姑廟¶
秦王嶺在湯寨東相傳秦王屯兵地¶
吕巖在縣東二十里吕莊¶
紫屏山在縣東四十里姚村後山列如屏其色紫土人¶
　名六老峰¶
焦山在縣東五十里詳三嵕¶
三嵕山上林賦凌三嵕之危郭璞三蒼注三嵕山在聞¶
　喜今縣東五十里有焦山髙埓湯寨疑即三嵕¶
<pb:KR2k0049_WYG_028-8a>¶
鳳凰原在縣東六十里乃裴氏墓域也¶
雞鳴山裴氏譜鳳凰原墓西至雞鳴山裴氏宰輔十有¶
　七人入省者六十一人官至三品者二十四人封國¶
　公者十七人封郡縣公者四十人侯二人伯二人子¶
　四人男四人駙馬五人皇后二王妃二¶
紫金山在縣東七十里盤盤山東二十里接曲沃界山¶
　西名為鳳凰原¶
香山在縣東南三里巔有裴晉公祠前有三塔又前丘¶
<pb:KR2k0049_WYG_028-8b>¶
　村嶺有塔¶
官莊嶺在縣東南五里上有香山寺¶
横嶺在縣東南九十里接垣曲界山脊横亘下有三泉¶
　出白石罅土人名白石河¶
鐵牛谷在縣南三十里相傳鐵牛流峪中水峪有興國¶
　寺¶
瑶光峯在縣南四十里上有塔髙埒夏縣瑶臺¶
盤盤山在縣南五十里秦王嶺東盤旋而上¶
<pb:KR2k0049_WYG_028-9a>¶
觀音山在縣南九十里劉莊隘一峯突出下纎上鉅玲¶
　瓏差類落伽¶
栢林山在縣西三十里栢林村後石巖蒼翠下為疊水¶
　崖再入為藳峪蓮葦清幽¶
峩嵋嶺在縣北三里由鳳凰原東而北迤邐漸髙行二¶
　十餘里四圍邱隴中為平原所謂晉原也晉城在焉¶
　又北數里下瞰絳州其廣五十餘里¶
天皇頂在縣北十五里繇五龍廟一綫度峽突起圜巔¶
<pb:KR2k0049_WYG_028-9b>¶
　髙出羣巒之表¶
清原在縣北二十里左傳晉蒐於清原杜注在聞喜北¶
　又馬融廣成頌采清原注在河東聞喜縣今曰晉原¶
　北臨絳西接稷山南俯聞喜廣袤數十里¶
稷王山在縣北五十里接稷山界后稷陵廟稷山主之¶
　姜嫄陵廟聞喜主之左傳晉侯治兵於稷杜預註在¶
　今聞喜縣¶
龍頭堡在縣東北五十里山勢似龍頭後周明帝嘗移¶
<pb:KR2k0049_WYG_028-10a>¶
　絳州治此¶
仙人洞在界原白石村大堰壑相傳郭璞讀書蹟¶
九龍山　金志有九龍山湯山涑水¶
涑水源出絳縣大隂山陳村峪伏流至柳莊復出合洮¶
　水景水沙渠水西流縣境㑹温泉水吕莊河甘泉水¶
　過東橋經城南門外折而南又折而西過西橋入夏¶
　縣界　絳水可以灌安邑當謂涑水以源於絳古亦¶
　稱絳水也　水經涑水又西過周陽邑南　水經注¶
<pb:KR2k0049_WYG_028-10b>¶
　其城南臨涑水北倚山原竹書紀年晉獻公二十五¶
　年正月狄人伐晉周有白兔舞於市即是邑也漢景¶
　帝以封田勝為侯國也涑水西逕董澤陂南又與景¶
　水合　水經又西南過聞喜縣南　水經注涑水又¶
　西逕仲邮□北又西過桐鄉城北　竹書紀年翼侯¶
　伐曲沃大㨗武公請成於翼至桐庭乃返者也涑水¶
　又西與沙渠白水合西南逕左邑縣故城南故曲沃¶
　也晉武公自晉陽徙此秦改為左邑縣詩所謂從子¶
<pb:KR2k0049_WYG_028-11a>¶
　于鵠者也　春秋傳下國有宗廟謂之國在絳曰下¶
　國矣即新城也王莽之洮亭也涑水自城西注水流¶
　急濬輕津無緩故詩人以為激揚之水不能流移束¶
　薪耳水側即狐突遇申生處也¶
董泊在縣東四十里舜時董父豢龍之所一名豢龍池¶
　周數百步蒔荷滋稻浸溉十餘里　水經注涑水西¶
　逕董澤陂南即古池東西四里南北三里春秋文公¶
　六年蒐於董澤即斯澤也　左傳㕑子曰董澤之蒲¶
<pb:KR2k0049_WYG_028-11b>¶
　可勝既乎　劉昭註聞喜有董池陂古董澤左傳曰¶
　改蒐於董澤　路史董姓伯聞喜東有董池陂董澤¶
　陂也　竹書紀年晉武公元年尚一軍芮人乗京荀¶
　人董伯皆叛者非秦川董　裴晉公湖園趙忠簡公¶
　董澤書院皆在泊左明一統志宋相趙鼎先世家於¶
　此¶
玉蓮泉在縣東二十五里川口南澗舊有蓮池上為白¶
　蓮寺¶
<pb:KR2k0049_WYG_028-12a>¶
甘泉在縣東三十里東鎮北黑龍溝水甘南流入涑隋¶
　移縣治於甘谷疑即此上為黑龍廟禱雨多應¶
温泉二一在縣東四十里官莊村一在南湖村二水相¶
　鄰胥冬温即泊泉也流入涑水¶
乾河在縣東四十里　史記伐韓到乾河山海經水冬¶
　乾而夏流實惟乾河郭璞注河東聞喜縣東北有乾¶
　河口因名乾河里今有溝無水¶
冷泉在縣東四十五里胡村西夏冷¶
<pb:KR2k0049_WYG_028-12b>¶
黄蘆泉在縣東五十里黄蘆莊南流入汾水地有黄蘆¶
洮水在縣東六十里左傳子産對晉叔向曰臺駘能業¶
　其官宣汾洮　後漢書郡國志聞喜邑有洮水　水¶
　經注水源東出青新山世以為青襄山也又曰涑水¶
　至周陽侯城與洮水合　司馬彪曰洮水出聞喜縣¶
　故王莽以縣為洮亭也然則涑水殆亦洮水之兼稱¶
　乎(按自横水來者涑水自磨里來/者洮水滙而為一爰名涑洮)¶
暖泉在縣東南三十里王村冬暖¶
<pb:KR2k0049_WYG_028-13a>¶
沙渠水在縣東南五十里白石村西北流會南山諸水¶
　至吕莊入涑水土人名吕莊河　水經注涑水又西¶
　與沙渠水合水出東南近川西北流注於涑水　唐¶
　志東南三十五里有沙渠儀鳳二年詔引中條山水¶
　於南城下西流經十六里溉涑隂田¶
勝水溝在縣南四十里栢樊底水出崖間附草而下滴¶
　澗如百鈴聲沿溪上陟即郭璞洞¶
秦王澗在縣南四十里美陽川相傳秦王三跳地¶
<pb:KR2k0049_WYG_028-13b>¶
馬跑泉在縣南美陽鄉相傳秦王蹟(按馬跑泉蹟太多/聞喜與霍州二泉)¶
　(容可/信)¶
瀑布泉在縣西三十里栢林村後水自山峽中三疊而¶
　下土人名疊水崖¶
野狐泉在縣北二十里南流合社村户頭二泉　李汝¶
　寛曰乃白土溝之上游北枕髙阜下臨巨壑四面胥¶
　石水自半山中出潺潺有聲至壑底髙數丈其底可¶
　容萬馬而南去水口不容一舟¶
<pb:KR2k0049_WYG_028-14a>¶
郭堂泉在中條山之麓有巖焉&KR1713;砑洞豁縱廣丈餘内¶
　有懸泉一滴即郭景純置硯地也¶
湫池在湯寨中條削壁千仞上有湫池徑丈許旱不涸¶
　澇不溢邑志曰可方華嶽洗頭盆故名靈池¶
　河津縣¶
紫金山在縣北三十里盤踞四十餘里東連雙峰黄頰¶
　姑射諸山至稷山界西連韓城梁山界北連鄉寧諸¶
　山實胥梁山東袤境也有五峰嶺髙八里有雲中寺¶
<pb:KR2k0049_WYG_028-14b>¶
　古塔數十里外有八十盤砌石為道折旋八十曲麓¶
　有雲峰爪峪泉出此　左傳梁山晉望杜預註在馮¶
　翊夏陽縣北也　公羊傳梁山河上山　顏師古漢¶
　書註梁山在夏陽　括地志龍門山在韓城縣北十¶
　五里梁山在韓城縣東南十九里雍州境也　禹貢¶
　錐指尸子吕氏春秋淮南子所稱吕梁山即禹貢之¶
　梁山也春秋成公五年梁山崩公羊曰梁山河上山¶
　穀梁曰壅遏河三日不流水經河水南出龍門口注¶
<pb:KR2k0049_WYG_028-15a>¶
　云昔大禹導河積石疏決梁山謂斯處也即經所謂¶
　龍門矣魏土地記曰梁山北有龍門山大禹所鑿通¶
　孟津河口廣八十步巖際鐫迹遺功尚存河水又南¶
　逕梁山原東山在夏陽縣西臨於河上謂夫梁山之¶
　崩能壅河則俯瞰河流可知信為禹鑿之餘三子所¶
　稱吕梁即此山之别名矣酈道元謂吕梁洪巨石崇¶
　竦壁立千仞又謂在離石北以東可二百餘里閻百¶
　詩為之辨曰道元言吕梁之水勢與龍門無異而以¶
<pb:KR2k0049_WYG_028-15b>¶
　為在離石離石明之石州改名永寧州者必求其地¶
　以實之永寧州東北則今靜樂縣岢嵐州之地西去¶
　黄河約二百里無所謂河流也土人欲當以河曲縣¶
　西南二十五里天橋峽亦有禹鑿之跡天將隂雨激¶
　浪如雷㡬相似矣而無所謂千仞巨石又南去離石¶
　四百餘里皆與酈註不合當闕疑百詩言甚覈今大¶
　同府平魯衛西亦有吕梁山近志以酈氏所言者當¶
　之則更在河曲之北去離石愈遠矣總由不知吕梁¶
<pb:KR2k0049_WYG_028-16a>¶
　即龍門之南山而移其名於他處耳且使吕梁果在¶
　離石縣北則西南距孟門六七百里未鑿不足為其¶
　害三子先言龍門次言吕梁其為夏陽之梁山無疑¶
　也列子又有吕梁為孔子所觀者酈道元謂在吕縣¶
　泗水之上今徐州東南五十里吕梁山是也其下即¶
　古泗水金元以後為黄河所奪而泗殫為河禹河未¶
　嘗經此傅同叔以此為禹鑿之吕梁謬極矣¶
洞兒山乃紫金之别峯也山勢巍峻縁石磴而上巨石¶
<pb:KR2k0049_WYG_028-16b>¶
　似欲墮巔有佛洞西南為雲中寺山下有井水與井¶
　平不涸不盈　文中子登雲中之城望龍門之關曰¶
　壯哉山河之固賈瓊曰既壯矣又何加焉子曰守之¶
　以道降而宿於禹廟觀其碑首曰先君獻公之所¶
　作也其文典以達¶
雙峯山在縣北四十里兩峰竝峙遮馬峪界其中萬山¶
　至此豁然開朗為西磑口中有石當山屹立似屏適¶
　承其闕薛文清西磑行曰兩峰秀出半空裏錦屏屹¶
<pb:KR2k0049_WYG_028-17a>¶
　立當中尊又入為上馬臺相傳關忠義上馬地道有周¶
　將軍倉足跡溝中巨石似駒駒項潏泉前後有二石¶
　駒差小又入為大小石峽巉削厲屈曲似犬牙乃秦¶
　晉孔道也¶
遮馬峪在紫金山西北自西磑村入山歴石棧里餘兩¶
　峯牆立五眼泉自北而下中有大石横亘似閫限水¶
　齧兩涯似側甕注水成潭曲折東下下復有潭方廣¶
　數丈水清見底流為石渠胥亘石底行三十里而逹¶
<pb:KR2k0049_WYG_028-17b>¶
　龍門入於河¶
西磑口中有清泉連鄉寧縣界¶
爪峪在紫金山中袤二百里兩山對峙峪口西為篩兒¶
　崖縁徑陟崖十里崖突出山半距地三丈泉出石壁¶
　薜荔者五六似漬米漉篩形北有石龍巔平廣二丈¶
　泉潨出薜荔如注下胥巨石北有山半瀑布泉直瀉¶
　百尋又繇水石中入兩山如牆亭午不見日月又深¶
　入有雙扇門油鍋泉婆婆泉諸勝峪南二里為鴉兒¶
<pb:KR2k0049_WYG_028-18a>¶
　石多慈鴉峪分三澗形如爪字¶
棗莊山在縣西北三十里巉巖峭削石磴盤空多虎¶
　洞兒棗莊二山胥鄉寧船窩鎮道土人名西山薛文¶
　清詩所謂北山崒嵂界天碧也¶
午芹峯在西磑口内紫金之支峯也上有五芹洞下為¶
　芹溪以産芹菜名一名石峪元稷山二段先生讀書¶
　於此　段克己贈答封仲堅詩午芹多奇峰流水出¶
　其左又詩序曰吾兄同仲堅采鷺鶿藤於午芹之東¶
<pb:KR2k0049_WYG_028-18b>¶
　溪¶
白虎岡在縣東十五里接臥麟山平岡屈曲前臨汾水¶
　薛仁貴故里也¶
紅蓼灘在白虎岡下百底村一名射雁灘薛仁貴射雁¶
　於此¶
疏屬山在縣東南十里一峰壁立汾水遶其下　縣志¶
　文中子故居在山南十里通化村　山海經疏屬山¶
　名枕汾水　文中子曰疏屬之南汾水之曲有先人¶
<pb:KR2k0049_WYG_028-19a>¶
　之敝廬可以蔽風雨有田可以具饘粥或云臨河者¶
　非(按文中子故里臨河固非而通化村亦非/姑射之西汾河之北當以傍通峪為正)¶
黄沙嶺在縣西五里袤二十里有奇廣十里嶺上有后¶
　土祠沙積平牆風輒蕩去不侵殿宇¶
馬鞍山在縣北三十五里髙四里形似馬鞍唐地理志¶
　名馬鞍塢一名髙鞍塢水母廟下出泉名神峪塢東¶
　有雲頭堡髙阜有羅漢洞¶
神峪在爪峪東二里馬鞍山下邃三里峪上水母廟下¶
<pb:KR2k0049_WYG_028-19b>¶
　有巨石孔盈尺清泉沸湧味特甘廟左又有泉名蓮¶
　花池¶
姑射山在縣東北三十五里接稷山絳州境山麓為卧¶
　麟山縣治倚焉　王思誠記縣治北土山也¶
黄頰山在縣東北四十里山半有袁逹寨一峰屹峙又¶
　有傍通峪峪口東西山對峙入峪二百武山迴磵曲¶
　峯巒四合東巖下有新舊石城巖仰出似抱腹城¶
　倚巖甃石為之新城北有石壁髙四丈中開罅相距¶
<pb:KR2k0049_WYG_028-20a>¶
　尺許内有石潭似仰甕泉湧滙為池名蓮花池池水¶
　流石間循峪出即白牛溪也溪上名和尚纒有永興¶
　禪寺明季東山卸今多斷碑即文中子授經地也有¶
　東臯子黄頰山詩石刻西山由峪口北上路峻名閻王坡¶
　數里復折東北有石樓上狹下廣狀方正似樓東山¶
　壁立崩崖尤峻削西崖有文中子洞洞北百武繇佛¶
　殿陟石梯而上又架木梁梁西為王績洞峪外壤廣¶
　衍即東臯也東隣姑射山接稷山縣界直南汾河似¶
<pb:KR2k0049_WYG_028-20b>¶
　帶東臯下為南渚去峪五里有奇東臯子棲此賦之¶
　獨居南渚時遊北山西窮馬谷北逹牛溪馬谷即遮¶
　馬谷也入峪一徑溪水界焉今名牧羊道黄頰山詩¶
　别有清溪道斜經碧巖隈賦云往往溪横時時路塞¶
　峪内多雜卉又有石韭石茶北山諸峪多奥阻獨馬¶
　峪紆邃多巖洞居人耕嶺上并事牧獵縁嶺十里為¶
　寺家溝鄉寧縣境　王思誠圗王績棄官隱黄頰山¶
　以琴酒自娛貞觀十八年撰隋書今縣東有東臯村¶
<pb:KR2k0049_WYG_028-21a>¶
傍通峪在神峪東三里四山迴合林木蓊鬱有清溪即¶
　文中子白牛溪也劉禹錫王通碑在隋朝諸儒惟通¶
　能明王道隱居白牛溪游其門者皆天下雋傑王績¶
　遊北山賦序西窮馬谷北逹牛溪¶
天羅峪在傍通峪東北山五峪西為雙峰之遮馬峪中¶
　為紫金之爪峪迤東為馬鞍之神峪又東為姑射之¶
　傍通峪又東為天羅峪¶
卧麟山在姑射山麓下即縣治¶
<pb:KR2k0049_WYG_028-21b>¶
峩嵋嶺在汾水南即汾原聯萬泉榮河境南五里有髙¶
　原亦名峩嵋山¶
黄河在縣西十五里北自鄉寧縣船窩鎮南出龍門山¶
　西南流入榮河界𨽻縣境共百三十五里西北出鄉¶
　寧境古距縣二十五里西南入榮河境古距縣四十¶
　里後河東徙今縣西距河十里西南距河二十餘里¶
　　顔師古注西河即龍門之河也在冀州西故曰西¶
　河　錯開河在禹門上河西畔相傳禹欲于此開鑿¶
<pb:KR2k0049_WYG_028-22a>¶
　後復審勢乃改鑿龍門云　禹王墳在龍門南五里¶
　大河中石磧廣袤五六里髙尋丈洪濤不能侵巨石¶
　嶔崎不相聯屬¶
龍門在縣西北二十五里兩山壁立中通河流形如門¶
　闕一名禹門東西闊八十步西與韓城梁山竝峙¶
　魏土地記梁山北有龍門山大禹所鑿通孟津　正¶
　義禹鑿廣八十步　顏師古註積石山在河關西羌¶
　中龍門山在夏陽北言治河施功自積石起鑿山穿¶
<pb:KR2k0049_WYG_028-22b>¶
　地以通其流至龍門山也自龍門南流以至華隂又¶
　折而東經砥柱　李復曰禹鑿龍門起於唐張仁愿¶
　所築東受降城之東自北而南至同州韓城北安國¶
　嶺而盡　孔安國曰龍門山在河東之西界又曰龍¶
　門之河在冀州西　水經南龍門山在河東皮氏縣¶
　西　尸子龍門四旁有山莫能上大魚薄集龍門上¶
　則為龍不上輙曝腮水次故曰曝腮　地形志華山¶
　郡夏陽縣有梁山龍門山黑水城是梁山龍門山析¶
<pb:KR2k0049_WYG_028-23a>¶
　為二也　五朝志汾隂有龍門山河東又有龍門縣¶
　是龍門山不𨽻龍門也　顔師古曰龍門山在龍門¶
　縣北　元王思誠圗臨思閣在龍門山頂俗謂之看¶
　河樓下有水樓所以汲水於河也　薛瑄龍門記出¶
　河津縣西郭門西北三十里抵龍門山下東西皆層¶
　巒危峰横出天漢大河至西北山峽中東至是山斷¶
　河出兩壁儼立相望神禹疏鑿之勞於此為大繇東¶
　南麓穴巖構木桴虚駕水為棧道盤曲而上瀕河有¶
<pb:KR2k0049_WYG_028-23b>¶
　寛地可二三畝多石少土中有禹廟宫曰明徳制極¶
　閎麗　喬宇龍門山記河之西是為陜西韓城之境¶
　其山亦自北而來亦號龍門與東岸之山相照而斷¶
　三秦記云龍門外懸泉而兩旁有山水陸不通魚鱉¶
　莫上今觀之誠若此　龍門山有石洞葢文中子避¶
　亂隱居之所　王刁洞在龍門山巖際　王履華山¶
　圗聞王刁三洞在山外西崖上中藏古書甚多然無¶
　由至龍門王刁洞當繇近華山而名　姜真人善信¶
<pb:KR2k0049_WYG_028-24a>¶
　洞在河西山半崖援鐵絙以登　爾雅註鮪魚似鱣¶
　色青黑大者長七八尺岫居春始上而游揚北入河¶
　西上龍門得過者化為龍否則㸃額而還　拾遺記¶
　禹鑿龍門至空巖得伏羲玉簡長尺有二寸及八卦¶
　圗　周太祖狩於龍門帳下楊忠獨當一猛虎左挾¶
　其腰右拔其舌太祖壯之北俗謂猛虎為掩于因以¶
　字之　唐盧䖍字子野永泰初舉進士髙第仕至銀¶
　青光禄大夫工部尚書幼讀書於龍門深知易著春¶
<pb:KR2k0049_WYG_028-24b>¶
　秋孝經解　魏景明四年公孫崇表臣謹即廣捜秬¶
　黍選其中形又採梁山之竹更裁律吕製磬造鐘依¶
　律竝就　洛陽西南三十里闕塞山服䖍謂南山伊¶
　闕是也一名龍門山吟咏最多其它赤城峩嵋棧閣¶
　等地胥易譌¶
汾河在縣南八里自稷山縣西逹張家崖合黄河𨽻縣¶
　境共五十五里有渡二一曰蒼底渡一曰湖潮渡¶
　汾水東自稷山界入縣境西南來至榮河汾隂后土¶
<pb:KR2k0049_WYG_028-25a>¶
　祠下入於河明隆慶四年東徙至縣西南二十里胡¶
　盧灘即入河　王思誠總圗汾水渡北張渡在縣東¶
　二十里吳村渡在縣東十里修福渡在縣南八里連¶
　伯渡在縣西南十里黄村渡在縣東南二十里又云¶
　汾水在縣南八里西南十五里入河　水經又西過¶
　皮氏縣南　水經注汾水西逕鄧邱北故漢氏之方¶
　澤也賈逵云漢法三年祭地汾隂方澤澤中有方邱¶
　故謂之方澤邱即鄧邱也許慎說文稱從邑發聲河¶
<pb:KR2k0049_WYG_028-25b>¶
　東臨汾地名矣在介山北汾水又西逕耿鄉縣北故殷¶
　都也帝祖乙自相徙此為河所毁故書叙曰祖乙圯¶
　於耿杜預曰平陽皮氏縣東南耿鄉是也盤庚以耿¶
　在河北迫近山川乃自耿遷亳後晉獻公滅之以封¶
　趙夙後襄子與韓魏分晉韓康子居平陽魏桓子都¶
　安邑號為三晉此其一也漢武帝行幸河東濟汾河¶
　作秋風辭於斯水之上汾水又西逕皮氏縣南竹書¶
　紀年魏襄王十二年秦公孫爰率師伐我圍皮氏翟¶
<pb:KR2k0049_WYG_028-26a>¶
　章率師救皮氏十三年城皮氏者也漢河東太守畨¶
　係穿渠引汾水以溉皮氏縣故渠尚存今無水¶
遮馬峪泉水在縣東北四十里一原坡下唐貞觀十年¶
　縣尹長孫恕鑿山修為二渠元大德間千澗渠雨衝¶
　絶明隆慶五年知縣張汝乾復鑿山通之¶
爪峪泉水在縣東北四十里水母廟下亦長孫恕鑿¶
西澗水自遮馬峪西南入河明薛文清故鎮行還復崎¶
　嶇歴西澗褰裳競涉波凌亂¶
<pb:KR2k0049_WYG_028-26b>¶
艷掌溝在艷掌村東袤十里有奇入大澗溝多葦¶
篩兒崖泉劉梁嵩記走爪峪逹篩兒崖踰龍神廟少北¶
　泉流乳崖亘山半形覆似箕可名箕山土人執為篩¶
　殊不可解厓皴類浮山石少堅泉滴胥垂乳聯貫成¶
　行而水尤清洌¶
東渠王績薛記室收過莊見尋詩憶我少年時携手過¶
　東渠梅李夾兩岸花枝何扶疎無功又有夜還東溪¶
　詩¶
<pb:KR2k0049_WYG_028-27a>¶
北溪王績晚年叙志示翟處士正師詩歸來南畝上更¶
　望北溪頭古岸多盤石春泉足細流¶
救命天澗廣一里深二丈袤二十有餘里爪峪千巖萬¶
　壑流胥滙此漂巨石似凋葉直瀉汾河¶
南下澗　西長澗在鴉石西¶
爪谷堰在龍門北三十里唐志貞觀十年築　爪谷析¶
　三澗西南為西長大澗南為南下大澗東南瀉汾河¶
　為救命天澗¶
<pb:KR2k0049_WYG_028-27b>¶
　稷山縣¶
稷神山在縣南五十里東連聞喜西連萬泉南連夏縣¶
　峯巒層出相傳后稷教稼地一名稷山下有漉漉泉¶
　　唐志有稷山　水經注汾水又逕稷山北在水南¶
　四十餘里山東西二十里南北三十里髙十三里西¶
　去介山十三里山上有稷祠山下稷亭春秋宣公十¶
　五年晉景公治兵於稷以畧狄土是也¶
姑射山在縣北二十里石壁秀峰上有姑射洞北至滴¶
<pb:KR2k0049_WYG_028-28a>¶
　水巖𨽻鄉寧境¶
紫金山在縣西北三十里有峪洞時有飛雲¶
峩嵋嶺在縣南四十里東西袤二十里遞髙九里八十¶
　步盤踞十五里山有兩峰彎環凝翠望若修眉南峰¶
　尤髙¶
崑崙山在縣西北三里土山空窣中多故蛤¶
仙掌峯在紫金山上有掌痕承月狀¶
青陽峽在紫金山内段克己有遊青陽峽詩¶
<pb:KR2k0049_WYG_028-28b>¶
馬壁峪中有清泉¶
聖王山在縣北三十里西連紫金山又西連姑射山西¶
　至河津縣界止東西袤四十里遞髙九里盤踞十二¶
　里北接鄉寧縣界山有五峰中峰尤髙有馬壁晉家¶
　黄花三峪逈出羣山¶
馬頭山在縣東北三十里西連馬壁峪上有袁達寨¶
汾河在縣南二里繇絳州下王村界起至河津縣薛村¶
　界止𨽻縣境共七十二里半東界下莊村渡至崔村¶
<pb:KR2k0049_WYG_028-29a>¶
　五里下費村十里上費村五里苑曲荆平李村陽村¶
　胥十里薛村渡十二里半　金志有稷山汾水　水¶
　經注汾水又逕冀亭南昔臼季使過冀野見郤缺耨¶
　其妻饁之相敬如賓言之文公文公命之為卿復與¶
　之冀京相璠曰今河東皮氏縣有冀亭古之冀國所¶
　都也杜預釋地曰平陽皮氏縣東北有冀亭即此亭¶
　也汾水又西與華水合水出北山華谷西南流注於¶
　汾汾水又逕稷山北¶
<pb:KR2k0049_WYG_028-29b>¶
魚兒灣在縣東七里汾水之灣魚所聚也¶
黄華峪澗在縣西北至河津縣界有東澗西澗乃清水¶
　也　水經注汾水又西與華水合水出北山華谷西¶
　南流逕一故城西俗謂之梗陽城非也梗陽在榆次¶
　按漢故上谷長史侯相碑云侯氏出自倉頡之後踰¶
　殷歴周各以氏分或著楚魏或顯齊秦晉卿士蒍斯¶
　其裔也今蒲坂北亭即是城也其水西南流注於汾¶
葫蘆泉在縣北二里佛閣寺西形似葫蘆¶
<pb:KR2k0049_WYG_028-30a>¶
晉家峪澗在縣北内有浸水遇雨有猛水東曲渠乃猛¶
　水也¶
馬壁峪澗在縣東北接絳州分東路中路西路乃猛水¶
　也¶
甘泉在甘泉村東北　元大貞觀碑稱縣為甘泉邑¶
碧水泉在賈家莊㑹葫蘆泉入汾¶
白楊泉在小杜村入汾¶
　絳縣¶
<pb:KR2k0049_WYG_028-30b>¶
太行山在縣東二十里山極髙險西北諸山多其支脉¶
　𨽻縣境者髙五里盤踞十里東連紅嘴溝一里南連¶
　轍木霍一里西連暗峪溝二里北連石崖有一峰山¶
　半有石洞雲時飛出¶
絳山在縣西北二十里接聞喜曲沃縣髙三里盤踞六¶
　里有西南北三峰北峰尤髙山下有沸水一名紫金¶
　山草木不生土色赤州縣胥取名焉(產/鐵)¶
華池山在縣東十五里髙二里盤踞五里東連神溝南¶
<pb:KR2k0049_WYG_028-31a>¶
　連長嶺西連石匣溝北連廟坡有一峰¶
沙峪在縣東三十里壁峰峭絶¶
河王峪在縣東三十里通沁水縣界¶
續魯峪在縣東五十里通沁水縣界¶
歪頭山在縣東六十里遞髙五里盤踞七里¶
太隂山在縣東南十五里遞髙五里盤踞十二里東連¶
　陽家峪南連石崖西連西蒿池北連胡嘴坡中有一¶
　峰崖壁峭絶陽光不及¶
<pb:KR2k0049_WYG_028-31b>¶
陳村峪在縣東南十五里垣曲縣界¶
紫家峪在縣東南十五里¶
青陵山在紫家峪多虎¶
湫池山在縣南十五里髙二里盤踞五里東連坑兒溝¶
　南連槖駝腰西連崔家凹北連錢家嶺有一峰上有¶
　湫池建龍祠¶
冷口峪在縣南十五里四時多風盛暑恒冷¶
存雲嶺在縣南三十里髙三里盤踞五里南連關牛嶺¶
<pb:KR2k0049_WYG_028-32a>¶
　西連胡凹嶺北連連家嶺一名鳳凰山有姜嫄塚建¶
　廟秩祀¶
横嶺山在縣南四十里髙一里盤踞四里山胥土石東¶
　南跨垣曲縣界名大横嶺聞喜東南九十里乃小横¶
　嶺也山下有三泉多白石名白石河¶
白雲洞在太行山西面深二丈有奇出石鍾乳洞吼三¶
　日輙雨洞外磨崖刻釋氏經一卷後注晉天符五年¶
　白雲子書(按晉無天符年號/疑天福之誤也)¶
<pb:KR2k0049_WYG_028-32b>¶
教山金志有太隂山教山絳水¶
朝陽洞在牛村東畔溝巖下¶
黍葭谷　清野山　唅口¶
絳水發源城西溝中至楊村十里引渠溉田　水經注¶
　澮水又西南與絳水合水出絳山東至寒泉奮湧揚¶
　波北注懸流奔壑十一許丈青崖若㸃黛素湍如委¶
　練望之極為奇觀矣其水西北流注於澮應劭曰絳¶
　水出絳縣西南葢以故絳為言也　通考有絳水¶
<pb:KR2k0049_WYG_028-33a>¶
　明一統志智伯言絳水可灌安邑即涑水上流也¶
涑水發源縣東南十五里自陳村峪東辿出復流地中¶
　至柳莊復出西流入聞喜界　水經涑水出河東聞¶
　喜縣東山黍葭谷　水經注涑水所出俗謂之華谷¶
　至周陽與洮水合水源東出清野山世人以為青襄¶
　山也其水東大嶺下西流出謂之唅口又西合涑水¶
澮水在縣東北四十五里發源翼城縣東北龍爪溝東¶
　流二十里至大交鎮又至鎮西三里合故郡水復流¶
<pb:KR2k0049_WYG_028-33b>¶
　至翼城合雲莊二里又至絳州入於汾(當是澮交/入澮之水)澮¶
　灘在縣東北澮流環繞羣雁來集¶
沸水發源縣北十五里絳山下村名沸泉　絳水即沸¶
　泉溢為池方廣半畝池底泉無算涌而突上北至沸¶
　泉莊水出石罅流寖巨又北流半里至曲沃景明村¶
　界趨青玉峽¶
逆溝水源出縣東八里王家窰坡下北流入曲沃閻村¶
　莊¶
<pb:KR2k0049_WYG_028-34a>¶
㧞劍泉在縣東四十里晉峪莊相傳晉文公竪劍拔而¶
　得泉後涸¶
玉龍泉在縣東五十里東賀水村合大交鎮澮水¶
帶溪水在縣東南二十里¶
聖水源出縣西十里楊村晉太康間楊斛耕田湧三泉¶
　疾者飲之輒愈今甘苦異味禱雨多應¶
馬跑泉在縣西十里楊村旁有太隂將軍祠¶
故郡水源出縣東北四十里故郡莊方二畝其深不測¶
<pb:KR2k0049_WYG_028-34b>¶
　分三渠一故郡一陳景一大交胥流入澮水¶
　垣曲縣¶
太行山在縣北八十里東北抵陽城延袤八十餘里土¶
　人名鋸齒山¶
王屋山在縣東北六十里山勢巍峩東北抵陽城東抵¶
　河南濟源　禹貢底柱析城至於王屋正義王屋在¶
　河東垣縣東北　水經濟水出河東垣縣東王屋山¶
　　通典垣東北有王屋山沇水所出　&KR1007;氏書注在¶
<pb:KR2k0049_WYG_028-35a>¶
　河東垣曲縣山形如屋故名　元和志王屋山在王¶
　縣北十五里周百三十里髙三十里　王屋山志在¶
　濟源縣西北百里李濂記在濟源縣西百里(附考/)古¶
　今輿地名山方七百里髙萬仞本冀州之河陽山也¶
　　泰山為東頂武當為南頂天壇為西頂王屋山志¶
　王屋山絶頂曰天壇山峰突兀東曰日精西曰月華¶
　上有石壇名清虚小有洞天　壇屋山(河南永寧縣/西四十五里)¶
　(巔平如壇髙如屋禹嘗叙/九疇於此一名天壇山)巔曰天壇常有雲氣覆之¶
<pb:KR2k0049_WYG_028-35b>¶
　輪囷紛郁雷雨在下飛鳥視其背為仙靈朝㑹之所¶
　　麻籠山(西九十里/天壇山北)八仙嶺(西九十里/天壇山東)九芝嶺(西九/十里)¶
　(陽臺宫/之前)仙猫洞(天壇/山上)王母洞(天壇山東北淵深莫測/相傳王母修道于此有)¶
　(上下/二洞)藏花洞(陽臺宫前下出泉水四時赤緑紫白異/色相傳昔有汲水者見其中蓮花出焉)¶
　黑龍洞(五斗/峯内)華葢峰(西九十里陽臺宫/後宋徽宗游幸所)濟源池(水發/源於)¶
　(王屋山頂五斗峯下之太乙池乃伏流地中東行九/十里復見於濟源縣西三里滙為二池謂之濟源池)¶
　太乙池(天壇山上/濟水出此)仰天池(縣西王屋里四/面髙而中凹)煉丹池(天/壇)¶
　(山頂相傳老/子煉丹於此)避秦溝(王屋山下/淇水出焉)淇水(源出王/屋山)大峪澗¶
<pb:KR2k0049_WYG_028-36a>¶
　(西七十里源發王/屋山南入於河)望仙溪(西八十里源出王屋山/北其水伏流南入於河)燕¶
　家井(縣西王屋里燕真人號烟/蘿子嘗於此洗參食之)關龍逢祠(西南/百里)山志¶
　山形如王者車葢故名　博物志山在東狀如垣¶
　京兆人韋文秀隱於嵩髙魏世祖徵詣京師問金丹¶
　事文秀曰臣昔者受教於先師曽聞其事未之為也¶
　世祖遣與尚書崔頤詣王屋山合丹竟不能就　唐¶
　開元中天台司馬承禎被召至都元宗詔于王屋山¶
　置壇室以居善篆𨽻上命以三體寫老子刋正句文¶
<pb:KR2k0049_WYG_028-36b>¶
　又命玉真公主及光禄卿韋縚至所居按金籙設祠¶
　厚賜焉　温造隱王屋山人號其居曰處士墅　水¶
　經注教水出垣縣北教山南逕舖山高三十餘里上¶
　有泉不測其深頂山周員五六里少草木山海經曰¶
　孟門東南有平山水出於其上潛於其下又是王屋¶
　之次疑即平山也　平山當即王屋支峰或垣曲濟¶
　源山别名也　杜甫憶昔行曰憶昔北行小有洞洪¶
　河怒濤過輕舸辛勤不見華葢君艮岑青輝慘么麽¶
<pb:KR2k0049_WYG_028-37a>¶
　千崖無人萬壑靜三步回頭五步坐(艮岑石閣胥/天壇佳勝也)岑¶
　參自潘陵尖還少室詩昨詣山僧期上到天壇東向¶
　下望雷雨雲間見囘龍　史記魏武侯二年城王屋¶
中條山在縣西南九十里迤邐至縣郭南一里為條山¶
　尾下臨黄河南有葛伯古城¶
臯落嶺在縣西北四十里相傳東山臯落氏址　水經¶
　注清水東流逕臯落城北服䖍曰赤狄之都也世謂¶
　之倚亳城葢讀聲近傳因失實也春秋左傳所謂晉¶
<pb:KR2k0049_WYG_028-37b>¶
　侯使太子申生伐東山臯落氏者也與倚亳川水合¶
　水出北山礦谷東南流注於清　通典垣有古臯落¶
　城西魏於此置邵郡以備東魏　通考垣有古臯落¶
　城即周召分陜之地今縣界東北六十里有邵原廟¶
　與古棠木西魏於此置邵郡以備東魏　公羊傳自¶
　陜而東者周公主之自陜而西者召公主之禮記八¶
　伯各以其屬屬於天子之老二人分天下以為左右¶
　曰二伯陳澔白八伯為八州之伯二伯則天下之伯¶
<pb:KR2k0049_WYG_028-38a>¶
　也¶
瞽塚山在縣北五十里一名鼔鐘山　山海經鼓鐘之¶
　山帝堯之所以觴百神　水經注教水南流歴鼓鐘¶
　上峽懸洪五丈飛流注壑夾岸深髙壁立直上徑崖¶
　秀舉百有餘丈峰次青松巖懸頳石於中歴落有翠¶
　栢生焉丹青綺分望若圗繡矣水廣一十許步南流¶
　歴鼓鐘山分為二澗一澗西北出一百六十許里山¶
　岫迴阻纔通馬步今聞喜縣東北谷口猶有乾河里¶
<pb:KR2k0049_WYG_028-38b>¶
　故溝存焉一水歴冶官西世人謂之鼓鐘城城之左¶
　右猶有遺銅及銅錢也城西阜下有大泉西流注澗¶
　教水合伏入石下南至下峽　舜王坪接陽城盤亭¶
　山水經注叙景物雅似盤亭河(按瞽塚當即鼓鐘之/譌舜王坪舜井胥傅)¶
　(㑹至謂舜井旁有/匿空旁出井尤鑿)一名鳴條山相傳瞽瞍葬此又傳¶
　昔有金牛入洞人投石擊之水出後遇旱時投石¶
　馬逢造記北四十里大舜浚井在焉東有大阜為瞍¶
　塚南有諸馮北有歴山東南有雷澤東北有耕田遺¶
<pb:KR2k0049_WYG_028-39a>¶
　蹟¶
鳳凰山在縣東一里形似飛鳳¶
黛眉山在黄河南浮嵐似畫¶
獅子山在黄河南黛眉山右麓形似獅子¶
掛榜山在黄河南¶
雞籠山在縣西南三里¶
趙家嶺在縣西南十里¶
仙人洞在縣西南十五里石柱鐫宋靖康元年避亂行¶
<pb:KR2k0049_WYG_028-39b>¶
　數十武聞水聲¶
鷹嘴山在縣西南五十里黄河遶其下¶
歪頭山在縣西南七十里登巔望聞喜夏二縣有清濁¶
　二泉¶
鳳化嶺在縣西五十里小趙村¶
風翻嶺在縣西五里小趙村北¶
牛山在縣西三十里¶
虎兒山在縣西四十里近古青廉城上有風洞相傳宋¶
<pb:KR2k0049_WYG_028-40a>¶
　將楊宗保探穴地¶
青廉山在縣西四十里後魏割聞喜夏縣東青廉山北¶
　置青廉縣隋廢復置唐廢今名青廉里　金志垣曲¶
　有王屋山清廉山黄河清水¶
墨山在縣西五十里王右軍讀書語涉傳㑹　五朝志¶
　垣有黑山今郡縣志不載疑譌黑為墨¶
風山在縣西六十里為横嶺關入口地多風　元宋景¶
　祥興建沿革記縣五州二百三十里自冷口崎嶇盤¶
<pb:KR2k0049_WYG_028-40b>¶
　礴行七十里始得民廬¶
龍骨山在縣西七十里¶
椅山在縣西七十里¶
轉山在縣西七十里連横嶺山山勢迴折¶
横嶺山在縣西八十里嶺上分垣絳界背有横嶺關巡¶
　檢司¶
白雲洞在縣西北百二十里洞深二丈内有石鐘白雲¶
　子棲此¶
<pb:KR2k0049_WYG_028-41a>¶
栢廟嶺在縣西北三十里¶
鞍子山在臯落西一里¶
華綠山在縣西北五十里¶
懸泉山在縣西北六十里¶
聖人嶺在縣西北七十里上有麻姑祠¶
火石嶺在縣西北九十里¶
蜂腰峽在縣北五里¶
神嶺在縣北二十五里墱坂村¶
<pb:KR2k0049_WYG_028-41b>¶
蘑菇山在縣北三十里懸岡過峽¶
佛山在縣北三十里上有古刹舊志訛浮山¶
寨子山在縣北三十里相傳十八村民避金兵於山上¶
　獲全因祀山神焉山即佛山之支也¶
牛心山在縣北四十里以形似名¶
金牛洞二一在縣北五十里瞽塚山一在寨子山北相¶
　傳怪獸踏田形類牛色似金逐之徐隱入洞中洞口¶
　有潭人莫能追云歲旱禱輒雨¶
<pb:KR2k0049_WYG_028-42a>¶
諸馮山在縣北五十里山最明秀相傳舜生此¶
鑼鼓洞在瞽塚山西¶
歴山在諸馮山後巔平廣土人名舜王坪即瞽塚山之¶
　嶺也東西十餘里南北十里相傳舜耕於此至今荆¶
　棘不生上有石碌軸數百下有舜井暨娥皇女英祠¶
　又有淘米泉¶
折腰山在縣北七十里劉張村相傳有銅鑛鑿久脊摧¶
　　魏熙平二年尚書崔亮奏𢎞農郡銅青谷有銅鑛¶
<pb:KR2k0049_WYG_028-42b>¶
　計一斗得銅五兩四銖葦池谷鑛計一斗得銅五兩¶
　鸞帳山鑛計一斗得銅四兩河内郡王屋山鑛計一¶
　斗得銅八兩　銅青谷葦池谷鸞帳山當聯王屋山¶
　在垣曲平陸之間垣曲折腰山銅鑛鑿久脊摧恐屬¶
　古今殊名爾¶
三錐山在縣北八十里方廣五十里三峰如錐産百藥¶
濟源山東北十里遥連王屋天壇濟水發源於此¶
覆釡山唐志有琴瑟穴有銀穴三十四銅穴四十八在¶
<pb:KR2k0049_WYG_028-43a>¶
　覆釡三錐五岡分雲等山¶
馬頭山地形志陜州澠池郡領縣二俱利北澠池太和¶
　十一年置有馬頭山俱利城生耳山¶
五岡山¶
分雲山¶
白馬山¶
生耳山¶
黄河在縣南一里河九曲此為一曲也西南由南門至¶
<pb:KR2k0049_WYG_028-43b>¶
　濟民渡五里北岸乃垣曲之東灘村南岸乃澠池之¶
　洋湖村也又至利民渡十里北岸乃垣曲之寨内村¶
　南岸乃澠池之南村關也黄河自三門而下兩岸髙¶
　山夾流水尤湍急至孟津縣始平　隋開皇初邵州¶
　人楊令悊近河得青石圗一紫石圗一皆隱起成文¶
　有楊堅名下云八方天心　王邵上書帝任政河曲¶
　出者言親任政事而邵州河濱得石圗也¶
沇水在縣東半里濟水支流南流入黄河漢時流至東¶
<pb:KR2k0049_WYG_028-44a>¶
　北二十里石家溝滲入不見復繇黄河瀕出　一名¶
　湛水祝志湛水出河内軹縣舊名舜清河　水經注¶
　鼔鐘城西阜下泉合數水伏入石下南至鼓鐘下峽¶
　其水重源雙發南至西馬頭山車載坡下又伏流南¶
　十餘里復出又謂之伏流水南入於河　山海經教¶
　山教水出焉又南流注於河是水冬乾夏流實惟乾¶
　河也今世人猶謂之乾澗矣　沇水當即西馬頭山¶
　車載坡下水土人以其伏流似濟故謂之濟水支流¶
<pb:KR2k0049_WYG_028-44b>¶
　　鄭𤣥曰地理志沇水出河東東垣王屋山東至河¶
　内武徳入河溢為滎　括地志沇水出懐州王屋縣¶
　北十里王屋山頂崖下石泉渟滀不流其深不測至¶
　縣西北二里平地其源重發而東南流為氾水　李¶
　濂濟源池記山海經曰王屋之山㶌水出焉而地理¶
　志亦曰王屋山沇水所出㶌沇聲相近葢一水也沇¶
　水即濟水故禹貢曰導沇水東流為濟夫濟之為水¶
　瑩潔如玉性下勁疾貫大河而不濁故釋名曰濟源¶
<pb:KR2k0049_WYG_028-45a>¶
　也言源出河北濟河而南也　唐文德元年二月汴¶
　將丁會牛將節救河陽節度使張全義敗河東兵於¶
　沇河¶
亳清河在郭南發源横嶺山下繇關店河順流而東經¶
　郭南入黄河有石堤䕶城　水經注清水又東逕青¶
　廉城南又東南流又㑹南溪溪水出南山而東注清¶
　水又東合棗澗水水出左人嶺下南流俗謂之扶蘇¶
　水又南歴姧苗北馬頭山亦曰白水原西南逕垣縣¶
<pb:KR2k0049_WYG_028-45b>¶
　故城北　史記魏武侯二年城安邑至垣即是縣也¶
　其水西南入清水清水又東南逕陽壺城東即垣縣¶
　之壺城東即垣縣之壺丘亭晉遷宋五大夫所居也¶
　清水又東南流注於河¶
西泉在城内西南隅¶
清水泉在縣西南三里辛莊村¶
板澗河在縣西南三十里¶
清水河在縣西南五十里¶
<pb:KR2k0049_WYG_028-46a>¶
五虎澗在縣西南五十里¶
華露澗在縣西南五十里回村¶
板澗在縣西南五十里¶
孝子泉在縣西一里孝子廬墓前湧出¶
滴水泉二一在縣西十里下亳村南懸崖丈餘滴水如¶
　雨一在縣北一里¶
黑龍潭二一在縣西十五里柳莊村一在縣西三十里¶
　南莊村禱雨輒應¶
<pb:KR2k0049_WYG_028-46b>¶
王公泉在縣西二十里王茅鎮¶
五龍泉在縣西二十五里相傳白羊化龍於此¶
蘇家澗在縣西三十里¶
火星澗在縣西四十里¶
關店河在縣西五十里¶
白澗河在縣西五十里¶
沙金河在縣西六十里¶
白水澗在縣西下亳村東¶
<pb:KR2k0049_WYG_028-47a>¶
煖泉二一在西王茅鎮一在北墱坂村¶
園子河在縣西北二十五里源出横嶺南流入黄河¶
白馬泉在縣西北六十里上王村¶
懸泉在縣西北六十里懸泉山半¶
凝碧泉在縣北十里峪子村山麓湧出一名消癭泉¶
金瀾泉在縣北四十里瞽塚村發源石旁¶
帝鄉泉在縣北四十里以舜生鄉名¶
舜井在縣北四十里舜王坪山後又有一井相傳為匿¶
<pb:KR2k0049_WYG_028-47b>¶
　空旁出處¶
連莊澗在縣北峪子村¶
淘米泉踞瞽塚三里歴山下泉水似米汁¶
春水泉在亳城村東山半¶
清濁二泉在歪頭山清泉觀¶
馬跑泉三一在北羊里一在平原里一在下亳里¶
吉州¶
壺口在州西七十里每春秋時有氣如虹横浮水上河¶
<pb:KR2k0049_WYG_028-48a>¶
　水奔放而下懸注五六百尺漩窩如壺故名禹貢既¶
　載壺口即此　水經壺口山在河東北屈縣東　通¶
　典壺口山在今文城郡吉昌縣(通考/同)金志吉鄉有壺¶
　口山孟門山黄河蒲水　吕柟龍門山記懸流山級¶
　浪或曰在金門五七十里或曰在吉州百餘里地理¶
　志壺口在河東北屈　括地志壺口山在慈州吉常¶
　縣西南五十里通考慈州晉之屈邑獻公子夷吾所¶
　居壺口之山在焉¶
<pb:KR2k0049_WYG_028-48b>¶
孟門山在黄河中流山海經孟門之山其上多金玉其¶
　下多黄堊湼石　淮南子龍門未闢吕梁未鑿河出¶
　孟門之上大溢逆流無有丘陵髙阜滅之名曰洪水¶
　大禹疏通謂之孟門　穆天子傳北登孟門九河之¶
　隥　通典文城縣有孟門山與龍門相對龍門之上¶
　古龍門禹所鑿　南鵬詩聞說孟門小來看大似拳¶
　生成書案景疑在畫圗懸¶
雲臺山在州東五十里半𨽻鄉寧縣奇峰千仞一名雲¶
<pb:KR2k0049_WYG_028-49a>¶
　臺郊¶
髙田山在州東百里髙出天半一名髙天山¶
錦屏山在州南半里舊傳尉遲敬徳出師至此掛甲於¶
　山一名掛甲山(按吉州土人名秦王掛甲山山下棘/刺胥直無曲鈎傳為唐太宗遺蹟云)¶
　(上有晉/文公祠)¶
髙祖山在州西三十里峰巒奇拔與人祖山遙相雄峙¶
　舊有漢髙祖廟¶
夀山在州西南山半有觀音洞西有一山層次如級名¶
<pb:KR2k0049_WYG_028-49b>¶
　九龍堰¶
管頭山在州西北三十里接髙祖山茂林數十里内有¶
　六甲土地廟¶
庖山在州北三十里迤北而上又三十里至巔上建伏¶
　羲廟塐伏羲女媧二像相傳為庖犧氏故宫又傳伏¶
　羲始制婚姻之禮名為人祖一名人祖山¶
風山在州北九十里大寧孔山迤南界有穴如輪風氣¶
　蕭瑟又名明孔山　五朝志吉昌有風山¶
<pb:KR2k0049_WYG_028-50a>¶
石洞在州北百二十里可容百人中有泓泉¶
包山在州東北五十里祝志當即庖山¶
明珠山在州東北九十里東接鄉寧縣界¶
吉山在州舊城半枕山麓相傳古不被兵¶
石鼓山唐志慈州文城縣有孟門山石鼓山¶
石門山五朝志文城有石門山¶
金剛嶺在姑射山¶
秦王嶺元史吉州有秦王嶺乃鄉寧界也¶
<pb:KR2k0049_WYG_028-50b>¶
黄河繇大寧西南流經州境西南流東注州志乃九曲¶
　之一也大天灣河中有石豚　唐慈州志禹鑿山河¶
　水下趨峻急深七尺經行之處元禁捕魚今山中鑿¶
　空架槽濶五十步河水東流懸注七十餘尺魚鱉所¶
　不能游號石槽東岸有石槽祠禹之施功始此¶
蒙泉在州治東發源學宫前又潛伏地底至山下石罅¶
　流出入清水河相傳尉遲恭飲馬於此一名飲馬泉¶
　味甘而永¶
<pb:KR2k0049_WYG_028-51a>¶
明珠川在州東百里相傳昔有明珠耀川為望氣者所¶
　獲¶
南澗在州南西流入黄河¶
甘泉在西街深八尺味甘¶
蒲峪小水河在州西五里¶
寛靜河即鄂水也由寛靜村西流五十里入於黄河當¶
　即崿谷水　水經河水又南至崿谷傍　水經注東¶
　北窮澗水源所導也西南流注於河(按鄉寧鄂水/自為一河)¶
<pb:KR2k0049_WYG_028-51b>¶
清水河遶州城北東南流會州東門外環流小水河又¶
　經州城南數十武迤至三官廟前會州東小水河又¶
　迤會錦屏夀山峽小水河西流五十里入於黄河¶
根水路史卷章取根水氏今土軍縣有根水是史多作¶
　郳水非¶
縣底河發源髙田山下經桑阿窰頭囘公諸村北流入¶
　大寧縣川當即金志蒲水¶
石孔飛泉二泉繇石孔中湧出湍瀑飛瀉¶
<pb:KR2k0049_WYG_028-52a>¶
　鄉寧縣¶
岱山在縣東十里上有嶽廟¶
麥家峪在縣東出泉¶
栢山在縣東十五里孤峰蒼栢上有荀息廟¶
鄂山在縣東三十里峰嶂巑屼突峙平原中鄂侯之封¶
　以此名　五朝志昌寧有壺口山崿山是壺口山古¶
　𨽻鄉寧也¶
髙天山在縣東四十里髙出羣山雲氣時繞¶
<pb:KR2k0049_WYG_028-52b>¶
髙嶺在髙天山西¶
豁都谷即官水峪在縣東百三十五里夏秋霖雨西山¶
　諸水胥滙於此下通襄陵太平界¶
三官峪在縣東南四十五里通太平縣界¶
安分峪在縣東南通絳州稷山界有靈石寺¶
馬壁峪在縣東南有劍泉由五龍宫通絳州界¶
尖山在縣南二十里孤峰特出上有廉頗祠¶
馬頭山在縣南八十里形似馬首山上有黄龍洞¶
<pb:KR2k0049_WYG_028-53a>¶
雲丘山在縣南九十里有龍宫¶
白雲洞在南山石壁鏤佛像殊奇古昭遠寺佛龕下出¶
　白雲泉¶
莊頭峪在縣南有馬跑泉通稷山縣界¶
石門峪在縣南由東郊村通絳州界　五朝志文城有¶
　石門山¶
桑平頭峪在縣南由郭家集通稷山縣界¶
林山在縣西南三十里上有白起廟¶
<pb:KR2k0049_WYG_028-53b>¶
兩乳山在縣西南七十里雙峰兩乳　周齊王憲入兩¶
　乳谷襲克齊栢社城¶
滴水崖在縣西南八十里有滴水神泉崖髙千仞中有¶
　石洞懸崖滴水多取不竭不取不增有唐時佛龕¶
塔子山在縣西南百里盤峰侵雲上有雲中寺石塔髙¶
　踞山尖¶
青石峽在縣西南百里巉削峭厲屈曲似犬牙¶
龎統峪在縣西南通河津縣界古碑作龎通峪又名傍¶
<pb:KR2k0049_WYG_028-54a>¶
　通峪峪在姑射山東三十五里黄頰山之中兩峰削¶
　立石前覆山半石城風雨矢石皆不能及中有清泉¶
　不涸不盈峪東髙阜曠衍唐王無功隱於黄頰所謂¶
　東臯也　河津至鄉寧諸峪胥奥阻惟傍通峪内豁¶
　然開朗山迴壤邃林茂溪冽古崖壁上有永興禪寺¶
　龕東臯子石刻明崇禎間山倒寺壓石刻遂亡崖下¶
　為牛溪所謂别有清溪道也土人名牧羊道¶
雙栢樸峪在縣西南有滴水崖文中子洞通稷山縣界¶
<pb:KR2k0049_WYG_028-54b>¶
香爐崖在縣西百里形似香爐俯臨黄河¶
秦王山在縣東北西有五條腰¶
金剛嶺在縣東北近秦王嶺¶
黄河在縣西百里繇吉州南流下入河津縣境河中有¶
　龍尾磧¶
鄂水在縣東三十里源出鄂山隂宋家溝流經縣城南¶
　合羅峪水煖泉龍王池水西流至西北境八十里師¶
　家灘入黄河　水經河水南至崿谷傍又南出龍門¶
<pb:KR2k0049_WYG_028-55a>¶
　口崿谷龍門地近當指鄂水鄂侯城豈以鄂谷傳譌¶
　耶¶
暖泉在東門外百武冬不氷南入鄂水¶
蒿地溝在縣東¶
馬圏澗在縣東¶
金剛嶺泉流入縣東¶
龍王池在縣東南半里石罅流出西入鄂水¶
馬跑泉在縣東南八十里流入莊頭峪¶
<pb:KR2k0049_WYG_028-55b>¶
劍泉在縣東南相傳唐太宗以劍斫山泉隨湧出流入¶
　馬壁峪¶
温泉在城南半里髙山陽湛然深碧循山麓西流¶
白雲泉出南山白雲洞淵澄秀澈禱雨時應¶
柳渠泉在縣西南七十里源出柳樸渠經流上馬臺澗¶
　中入河津縣界¶
劉家原泉在縣西入縣川¶
屈家溝在縣北四十里相傳屈産之乘¶
<pb:KR2k0049_WYG_028-56a>¶
羅峪河在縣東北三十里源出髙天山流經縣城東北¶
　繞城東南合鄂水¶
温泉張季霖温泉亭記鄂山腹有温泉自石潭出迤流¶
　而西半里至昭遠山門栢隂下從石龜口出淙淙有¶
　聲下滙為池池牣西流折而北下沿山麓圃人分引¶
　之資灌溉可愛也¶
隰州(州在萬山之中山髙若干暨盤踞/若干里數難覈就縣志縣冊録之)¶
蒲子山在州東北五十里蒲縣界遞髙十五里盤踞三¶
<pb:KR2k0049_WYG_028-56b>¶
　十里連妙樓山蒲伊子隱此相傳為帝堯之師漢以¶
　山名蒲子縣¶
堆金山在城東遞髙二里盤踞十里¶
白衣山在州東三十五里逓髙十里盤踞三十里有白¶
　衣居士棲此上建廟¶
暖水窊山在州東六十里遞髙二十里盤踞三十里山¶
　半有泉泉側有寺¶
紫荆山在州東七十里極髙峻遞上三十里巔可望五¶
<pb:KR2k0049_WYG_028-57a>¶
　百里盤踞百里連暖水窊山東有龍泉寨上有潤民¶
　侯廟　明龍泉院記山在諳眞鄉迤東十里勢接雲¶
　霄東覽霍山汾水南瞰五鹿髙峰西望華岳恒河北¶
　連上殿山頂乃普照龍尾古刹¶
飲馬山在州東九十里遞髙四里盤踞三十里相傳漢¶
　文帝馬至此乏水跑地出泉飲之山生草似韮可食¶
五鹿山在州東南七十里遞髙八里盤踞三十里上有¶
　五鹿大夫廟　五鹿姬姓風俗通衛邑也晉公子重¶
<pb:KR2k0049_WYG_028-57b>¶
　耳封舅犯於五鹿支孫氏焉代郡成陽縣有五鹿氏¶
　又曰凡氏於職三烏五鹿¶
昇仙洞在州西北六十里仙洞山土人傳時聞仙樂云¶
水簾洞在州西北七十里¶
千佛洞在州北十里佛陀灣¶
海架山在州北十五里髙一里盤踞二十里¶
神峪山在州北五十里遞髙十五里盤踞三十五里有¶
　千佛洞像以千計佛座下有風洞¶
<pb:KR2k0049_WYG_028-58a>¶
暖占山在州北五十五里逓髙十五里盤踞七十里連¶
　神峪山¶
妙樓山在州北七十里逓髙五里盤踞四十里石巖髙¶
　廣内有石室又石崖髙壁有龍泉冬夏不竭隰州石¶
　樓山指此¶
野峰山在州北七十里王家溝逓髙六里盤踞三十三¶
　里¶
風子山在州北八十里龍神店逓髙十五里盤踞四十¶
<pb:KR2k0049_WYG_028-58b>¶
　里¶
黄崖山在州北八十里黄崖村遞髙二十里盤踞五十¶
　里連石樓縣界¶
黑龍溝山在州北九十里逓髙四十里盤踞百五十里¶
五龍鬬寶山在州北百里交口河逓髙二十里盤踞八¶
　十里¶
寺鄄山在州北百里逓髙三十里盤踞八十里在韓村¶
　里¶
<pb:KR2k0049_WYG_028-59a>¶
貨郎山在州北百五里化窊裏逓髙二十里盤踞六十¶
　里¶
聖天山在州北一百十里遞髙二十七里盤踞五十八¶
　里連石樓縣界上有興教寺¶
抱兒峪山在州北百三十里逓髙三十里盤踞百里¶
石窰山在州北百三十里逓髙三十里盤踞百三十里¶
石壑山在州北百四十里逓髙七十里盤踞二百里連¶
　靈石縣界¶
<pb:KR2k0049_WYG_028-59b>¶
玉皇山在州北百四十里逓髙十五里盤踞六十里¶
王家山在州北百五十里逓髙十里盤踞三十里¶
巒岩山在州北百五十里逓髙二十里盤踞百八十里¶
　連東窊山¶
東窊山在州北百七十里逓髙九里盤踞五十里¶
桃花山在州北百七十里逓髙五十里盤踞百二十里¶
　連寧鄉縣界¶
石花山在州北百八十里逓髙七十里盤踞百七十里¶
<pb:KR2k0049_WYG_028-60a>¶
　連孝義縣界¶
鳳凰山在城北李呈祥千佛菴碑出北門而望有山翼¶
　然面繞城堞背擁岡巒大河平涵旁溪縈帶山形倚¶
　伏脉絡縱横燕僧道亮住錫此山更名鳳凰取其似¶
　也¶
慈閣山在州東北五十五里逓髙二十里盤踞四十里¶
下埱山在州東北六十里逓髙二十里盤踞五十里¶
石馬山在州東北六十里逓髙七里盤踞五十五里連¶
<pb:KR2k0049_WYG_028-60b>¶
　下埱山　金志隰州有石馬山石樓山　水經蒲川¶
　石樓山當指此　明一統志山形如馬¶
石秀才山在州東北六十里逓髙八里盤踞四十里¶
大樹嶺在州東北八十里¶
樺樹山在州東北百里逓髙三十里盤踞百五十里¶
孔家莊山在州東北百二十里逓髙九里盤踞四十里¶
南陽山在州東北百二十里逓髙八里盤踞四十里連¶
　汾西縣界¶
<pb:KR2k0049_WYG_028-61a>¶
許家嶺在州東北百三十里¶
龍尾山在州東北百三十里逓髙九里盤踞五十里連¶
　汾西縣界¶
翠屏山在州東北百三十里逓髙十里盤踞六十里連¶
　汾西縣界¶
誤兒山在州東北百三十里逓髙五里盤踞四十里¶
金華山在州東北百四十里逓髙六十里盤踞百四十¶
　里¶
<pb:KR2k0049_WYG_028-61b>¶
鵰石巖山在州東北百四十里逓髙三十里盤踞百里¶
　連靈石縣界¶
玉堂山在州東北百五十里逓髙四十里盤踞八十里¶
　連汾西縣界¶
中華山在州東北百五十里逓髙十五里盤踞七十里¶
　相傳劉武周屯兵於此¶
永遠山在州東北百五十里逓髙五十里盤踞二百里¶
　連孝義縣界¶
<pb:KR2k0049_WYG_028-62a>¶
西莊山在州東北百六十里逓髙四十里盤踞九十里¶
　連孝義縣界¶
靈巖山在州東北百六十里逓髙七十里盤踞百八十¶
　里連靈石縣界¶
馬港山在州東北百六十里逓髙十里盤踞八十里連¶
　靈石縣界¶
盤龍山在州東北百六十五里逓髙十里盤踞五十里¶
　連靈石縣界¶
<pb:KR2k0049_WYG_028-62b>¶
火臺山在州東北百七十里逓髙三十里盤踞百二十¶
　里連靈石縣界¶
董家塌山在州東北百七十里逓髙二十里盤踞八十¶
　里連孝義縣界¶
百花山在温泉南距州百三十里逓髙七十里盤踞一¶
　百十里¶
鄭家嶺¶
洪福山¶
<pb:KR2k0049_WYG_028-63a>¶
雞山唐志仵城有雞山¶
青灰山宋大中祥符初隰州兵馬監押趙振捕盜于青¶
　灰山殺獲甚衆¶
白蓮洞在土同里¶
土同里磵石洞内有仙蛻¶
紫川源出州北諸山南流經仵城鎮至大寧馬鬬關入¶
　黄河岸不生草木水不産鱗介以川側巖石色胥紫¶
　故名¶
<pb:KR2k0049_WYG_028-63b>¶
義泉河在州東自路家溝至仵城合蒲縣隰州二水入¶
　大寧縣昕州¶
龍子湫在州南十里西流入昕川一名瀑布泉水出山¶
　谷昔嘗有龍見因建祠焉　宋崇寧三年賜豐濟廟¶
　額大觀四年勅封順民侯¶
衛家峪河在州西自羅真堡至普周橋入紫川¶
刁家峪河在州西自龍鳳堙至胡城村入紫川¶
蓬門河在州西北自石樓縣界羅兒溝村至縣境車家¶
<pb:KR2k0049_WYG_028-64a>¶
　坡五十里入紫川¶
明月泉在州北八里蒼崖下崖上白石如月影石壁蒼¶
　黑中有白石光瑩似月照水故名¶
龍泉在州北七十里妙樓山石崖前泉水注池冬夏不¶
　竭禱雨多應¶
温泉在州北二百里唐置温泉縣於此　通考温泉有¶
　湯泉天井關置三寨¶
温凉河在州東北陶化里源出靈巖寺南冬温夏凉¶
<pb:KR2k0049_WYG_028-64b>¶
康城河在州東北源出中村里水神頭流入汾河易涸¶
迴龍河在州東北發源興儒里水頭流入汾河¶
西曲河在州東北由和古里至靈石縣入汾河¶
古城河在州東北自穆家河至北門外入紫川¶
降龍溝在州東北土人傳二龍鬬神人降之¶
滴水泉在土同里過陶化里入汾河後涸¶
寶岩寺石泉　靈岩寺石泉胥在陶化里冬暖夏凉¶
　蒲縣¶
<pb:KR2k0049_WYG_028-65a>¶
蒲子山在縣東北五十里跨隰蒲境　蒲伊子一名蒲¶
　衣子以衣蒲故名一說姓伊名蒲渾渾噩噩抱道而¶
　潛居蒲谷山中堯聞其賢躬往師之又云舜以天下¶
　讓蒲衣遂隱此山講道臺在蒲縣　路史蒲蒲衣之¶
　故國河東西二里之蒲津關也(按蒲州蒲津蒲城/皆以蒲子山名)¶
龍頭嶺在縣東三里嶺上有龍頭眉鬚胥肖¶
東神山在縣東五里盤迤數十里山多松栢繇山麓而¶
　上里許盤旋至巔上有岱嶽行宫故名東南三里侯¶
<pb:KR2k0049_WYG_028-65b>¶
　家莊有隱龍泉¶
荆坡在縣東南一里¶
南屏山在縣南一里一名蛾眉山有聖水泉東南一里¶
　有南澗泉　新志東南有東神山西南有翠屏山朝¶
　對又有峨嵋山且二水合成一巨流繞城而西¶
放馬嶺在縣南六十五里吉州界¶
翠屏山在縣西南一里山聳峰圓松栢鬱茂上有晉文¶
　公祠東突起一峰上有棲雲閣明一統志山有經閣¶
<pb:KR2k0049_WYG_028-66a>¶
　崖半湧泉相傳有疾者禱之飲水汗出輒愈有汗水¶
　祠¶
行駕陂在縣西南二里相傳晉文公居蒲行駕於此¶
常安原唐志西南有常安原¶
七佛峽在縣西¶
龍母洞在縣北四十里洞啟羣山中有泉冽而甘産五¶
　色花乳石洞内有風穴風起雅似龍吼禱雨獲秋水¶
　輒應一名龍興洞下有飲馬池¶
<pb:KR2k0049_WYG_028-66b>¶
五鹿山在縣北五十里髙八里盤踞十里跨隰蒲二境¶
　　通考有五鹿山蒲谷川水上有五鹿大夫廟¶
□峪山在縣北七十里通汾西隰州¶
喬家灣山在縣東北七十里通平陽¶
栢谷上有荆叢生　國語二十二年公子重耳出亡及¶
　栢谷卜適齊楚狐偃曰無卜焉夫齊楚道遠而望大¶
　不可以困往道逺難通望大難走困往多悔困且多¶
　悔不可以走望若以偃之慮其狄乎夫狄近晉而不¶
<pb:KR2k0049_WYG_028-67a>¶
　通愚陋而多怨走之易逹不通可以竄惡多怨可以¶
　共憂今其休憂於狄以觀晉國且以監諸侯之為其¶
　無不成乃遂之狄蒲栢谷近狄故之狄水經注以𢎞¶
　農縣之栢谷當之道太迂遠矣¶
孤石山¶
横木嶺金志蒲有孤石山横木嶺¶
第一河即東大河也以諸山溪澗所滙故名源出七佛¶
　峽西北流至大寧縣入於黄河相傳晉公子重耳避¶
<pb:KR2k0049_WYG_028-67b>¶
　難漲平獲濟曰第一者靈之也¶
東大河在縣東發源分水嶺西流七十里繞城之南經¶
　隰州界過大寧入黄河¶
東小河發源五鹿山之北南流七十里繞城東至南屏¶
　山下合第一河而西¶
蒲峪川發源東山西南流二十餘里至夾村伏流至洛¶
　陽村再見又西南流二十餘里至城東會東大河¶
南川河發源鄉寧縣之牛王廟北流八十餘里至縣南¶
<pb:KR2k0049_WYG_028-68a>¶
　三里會東大小二河繇南而西折入黄河　水經河¶
　水又南合蒲水　水經注西則兩源並發俱導一山¶
　出西河隂山縣王莽之山寧也隂山東麓南水東北¶
　與長松水合水出西三陽山東東北流左入蒲水蒲¶
　水又東北與北溪會同為一川東北注河¶
南澗泉在縣東南一里¶
飲馬池在東神山下石坡有馬蹄痕¶
聖水泉在縣南一里南屏山下¶
<pb:KR2k0049_WYG_028-68b>¶
隱龍泉在縣東南八里侯家莊¶
古寶泉在縣北五里龍興寺前¶
汗水泉在翠平山半¶
古寶泉在縣北五里下軍村¶
　大寧縣¶
孔山在縣西北四十里髙五里盤踞十里東北連永和¶
　山西連黄河岸上有數峰中峰壁立挿雲迤西一峰¶
　巨竅通明一名風山東崖石上有聖水泉　水經注¶
<pb:KR2k0049_WYG_028-69a>¶
　河水南經北屈縣故城西十里有風山上有穴如輪¶
　風氣蕭瑟習常不止當其衝飄畧無生草葢不定衆¶
　風之門故也風山西四十里河南孟門山　五朝志¶
　龍泉郡樓山有孔山　元和志風山在慈州吉昌縣¶
　北三十里明一統志山之西唐時有馬鬬關　唐志¶
　金志有孔山　晉天福七年建孔山神廟¶
孔山洞山半一孔前後明光似車穿轂圓匝似輪恒轉¶
禪峰洞在孔山麓土人傳宋太祖避兵於此有蜘蛛布¶
<pb:KR2k0049_WYG_028-69b>¶
　網洞口以蔽之兵至不見而去後勅建禪峰寺¶
翠微山在城南數百武明一統志在澗河南二里髙千¶
　數百仞亘一里昕水繞麓山勢似旗似屏松柏蔚秀¶
龍窩洞在縣南二里翠微山石壁上丹壁嶙峋髙可百¶
　尺上有龕深廣胥丈有奇洞深杳莫測石際隆起形¶
　似龍鱗爪胥具崖下石似斗印一爪人間見之相傳¶
　唐大厯時黄龍破壁飛去一名龍眠洞又名二龍窩¶
石子山在縣西南四十里髙四里盤踞十五里山勢嵯¶
<pb:KR2k0049_WYG_028-70a>¶
　峨東連蒲縣山南連吉州山西連黄河岸北連永¶
　和界一名小石山又名石子神山相傳衛石碏裔封¶
　子爵者廟食於此後有雙石山二石對峙成趣¶
筆架山在縣西南山峰竦拔　宋大祖嘗建筆峰寺於¶
　其上下臨氷玉磵¶
屈山在縣西南隅形勢屈曲有氷玉洞昕水至此逆而¶
　西流¶
氷玉洞在屈山澗洞深莫測澗凝氷光瑩似玉夏猶存¶
<pb:KR2k0049_WYG_028-70b>¶
石城寨在縣西十里　曹續祖臥雲洞記洞在城西十¶
　里石城寨之巔寨其山而砠者也巖石戴土土踊起¶
　形如槖駝脊中凹而兩在隆南隆之峰東南豐圎而¶
　西漸囘曲下臨碧水面古寺前對栢峰於是穴山為¶
　洞適在囘曲處¶
鎮關山在縣西七十里憑臨馬鬬關故名¶
捕狐山在縣北三十里永和縣界孔山之東邑治發脉¶
　傳為晉獻公捕狐處麻束溝水源此上建捕狐神祠¶
<pb:KR2k0049_WYG_028-71a>¶
東山在縣東北捕狐之支髙二里山有石室今名龍泉¶
　山　王維藩詩阿頂如秃翁兩竅張雙瞳窘步從竅¶
　入蟄身縮蠶叢豁然晨光啟引我造琳宫¶
昕川發源一自東北隰州曰紫川一自東蒲縣曰蒲川¶
　胥滙於隰州城東三十里仵城鎮為昕川西南流繇¶
　縣羅曲舖合永和麻束溝至縣治東經城南翠微山¶
　麓合吉州義亭川水縣境小道溝水西流經縣西十¶
　里阜城寨下石峽為梵王掃又經黑城舖又經縣西¶
<pb:KR2k0049_WYG_028-71b>¶
　四十里桑俄村險石為白馬掃又西北入於黄河(按/金)¶
　(志有黄河白斤水今無白/斤水昕字當即白斤之譌)水經河水又南至蒲川石¶
　樓山南逕蒲城東　水經注即重耳所奔之處也又¶
　南歴蒲子縣故城西今大魏之汾州治徐廣晉紀稱¶
　劉淵自離石南移蒲子者也闞駰曰蒲城在西北武¶
　谿置其水南出得黄盧水口東出歴蒲子城南東北¶
　入谷極谿便水之源也又南合紫川水水出東北紫¶
　川谷西南得江水江水出江谷西北入紫水紫水又¶
<pb:KR2k0049_WYG_028-72a>¶
　西北入蒲水蒲水又西南入於河水河水又南黑水¶
　出定陽縣西山二源奇發同瀉一壑東南流逕其縣¶
　北又東南流右合定水俗謂之白水也水西出其縣¶
　南山定水谷更逕定陽縣故城南應劭曰縣在定水¶
　之陽也定水又東注於黑水亂流東南入於河¶
義亭川在縣南四十五里發源吉州姑射山之金剛嶺¶
　轉流而北經茨落舖入縣境會蔡家川至翠微左¶
　麓合昕水一名羊求川　水經河水又南羊求水入¶
<pb:KR2k0049_WYG_028-72b>¶
　焉注東出羊求川西逕北屈縣故城南其水西流注¶
　於河¶
麻束溝發源捕狐山南流達昕河¶
梵王掃在縣西十里阜城寨下石峽巉巖川流淜湃即¶
　昕川西流者也水勢飛濺洶湧若箒之掃掃上懸壁¶
　石龕中有梵王像故名¶
白馬掃在縣西四十里桑俄村昕川徑此險石對峙水¶
　勢湍激淵深莫測相傳昔有白馬出没石印蹄跡不¶
<pb:KR2k0049_WYG_028-73a>¶
　磨云一名屈産泉¶
黄河在縣西七十五里馬鬬關控帶諸山為縣西界之¶
　扼塞南逹孟門壺口接吉州界¶
聖水泉在孔山有石洞深廣胥三尺有泉自洞齶涓滴¶
　而下似連珠下滙為池似玉盤恒盈不溢禱雨輙應¶
小道溝¶
　永和縣¶
仙芝谷在縣東北五里芝河源舊名東峪川常産芝草¶
<pb:KR2k0049_WYG_028-73b>¶
　　舊唐志武徳二年永和移治於仙芝谷　山堂肆¶
　考仙芝谷在平陽府永和縣北谷中産靈芝草¶
佶北山在縣東少北三十五里髙八十八丈厚五十三¶
　丈亘一里盤踞三里縣志髙八里盤踞十二里是概¶
　指左右山也有龍王巖上有寨舊有佶北神廟¶
北樓山在縣東南三十五里髙一百十六丈逓髙三里¶
　厚七十二丈亘二里盤踞五里隋置樓山縣取名以¶
　南北樓也　五朝志樓山有北石樓山有孔山　金¶
<pb:KR2k0049_WYG_028-74a>¶
　志有樓山黄河仙芝水¶
雙山在縣東南二十五里南九十四丈逓髙七里厚八¶
　十五丈亘三里盤踞七里經過一十五里兩山對峙¶
　有洞洞中有石佛¶
仙人洞在雙山南上有避世石城¶
捕狐山在縣東南七十里髙八十九丈逓髙五里厚八¶
　十五丈亘三里盤踞九里經過七里乃大寧縣界也¶
　上有捕狐神廟捕狐嶺至劉家嶺五里號為險隘¶
<pb:KR2k0049_WYG_028-74b>¶
臥牛山在縣南四十里髙三十九丈厚二十一丈亘一¶
　里盤踞三里形似臥牛¶
南樓山在縣南六十里髙百三十四丈逓髙五里厚八¶
　十六丈亘二里盤踞五里對北樓山南北兩山相對¶
　其形如樓　明一統志縣南四十八里¶
龍巖在縣南七十里上有石洞相傳宋太祖避亂於此¶
　山一名宋龍巖一名避世窰¶
烏龍山在縣西南四十五里髙四十二丈逓髙五里厚¶
<pb:KR2k0049_WYG_028-75a>¶
　二十九丈亘一里盤踞三里相傳北齊時有黑龍見¶
　於此因立廟焉土人名閣山上有閣王廟閣王墳碑¶
　記泐蝕一說山多栢栢為烏龍故名¶
烈鳳山在縣西十五里髙三十八丈厚二十丈亘一里¶
　盤踞二里形似鳳翔¶
大寨嶺在縣西三十里乃永和開道也¶
馬脊山在縣西四十里髙五十九丈厚四十八丈亘一¶
　里盤踞三里形似馬一名馬頭山¶
<pb:KR2k0049_WYG_028-75b>¶
龍洞泉在縣西北五里流入榆林河¶
石窰溝在縣西北二十里有神洞徑道崎嶇人跡少至¶
　窰内水滴如珠下有清泉禱雨輒應¶
香巖在縣西北七十里巔有清泉流入古刹¶
泰山頂在縣北二里危峰突兀芝水環流¶
□峪在縣北七十里峪口設鎮¶
羅漢洞在縣北七十里巖頂有清泉流入香巖寺内¶
黄河在縣西南七十里北自石樓界六十五里至縣境¶
<pb:KR2k0049_WYG_028-76a>¶
　永和關南流六十里入大寧境　水經河水又南為¶
　采桑津　水經注春秋僖公八年晉里克敗狄於采¶
　桑是也¶
仙芝河在縣東北二十里源出仙芝谷經東峪溝曲流¶
　二十里會城西五花泉又至縣西門外又西南流九¶
　十里會諸水為千枝溝入黄河　縣諸山胥有水繇¶
　石崖流合小川入千枝溝¶
靈液池在縣治東南仙芝坊　古碑北齊河清二年有¶
<pb:KR2k0049_WYG_028-76b>¶
　龍自泉中出遂立祠池上池側有井亦名靈液¶
甘露河在縣西南東流至縣西南二十里會仙芝河¶
五花泉在縣城西隅亦傳北齊時龍出泉中其水入仙¶
　芝河¶
采桑津其縣西劉昭註北屈有采桑津左傳僖公八¶
　年晉敗狄於采桑杜預曰縣西南有采桑津¶
榆林川在縣西北三十里經後河村㑹龍洞泉至縣治¶
　西入仙芝河南流¶
<pb:KR2k0049_WYG_028-77a>¶
索陀山在縣東北三十五里西流復折而南至縣西入¶
　仙芝河　通考有索陀谷永和關¶
　¶
　¶
　¶
　¶
　¶
　¶
<pb:KR2k0049_WYG_028-77b>¶
　¶
　¶
　¶
　¶
　¶
　¶
　¶
　山西通志卷二十八¶
