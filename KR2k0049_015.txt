# -*- mode: mandoku-view; -*-
#+TITLE: 山西通志
#+DATE: 2015-08-24 22:42:19.522896
#+PROPERTY: ID KR2k0049
#+PROPERTY: BASEEDITION WYG    
#+PROPERTY: JUAN 卷十五
<pb:KR2k0049_WYG_015-1a>¶
欽定四庫全書¶
　山西通志卷十五¶
　　關隘(七/)¶
　遼州¶
黄澤關州東一百二十里十八盤山路通河南武安縣¶
　元舊關也明洪武十一年設巡檢司今復設弁兵駐¶
　防周三百六十步高一丈　十八盤東西一徑盤旋¶
　路有十八轉即黄澤關　摩天嶺州東九十里峯巒¶
<pb:KR2k0049_WYG_015-1b>¶
　峻絶勢欲摩天　轉鞍嶺州東八十里嶺勢高險﨑¶
　嶇難行　地形志遼陽有黄澤嶺　宋志遼州有黄¶
　澤砦　宋志磁州武安有固鎮永安黄澤海囘四砦¶
　　金關一黄澤　元元統二年晉寜路遼山縣十八¶
　盤立巡檢司¶
國朝順治十一年撥兵駐黄澤關康熙六年撥攜室兵¶
　永為駐防　郭縁生述征記滏口陘在磁州武安縣¶
　當以黄澤關為正後魏永安中齊神武就食山東自¶
<pb:KR2k0049_WYG_015-2a>¶
　晉陽出滏口太昌中神武自鄴入滏口擊爾朱兆於¶
　晉陽即關東西道也　隋煬帝初漢王諒將綦毋良¶
　自滏口狥黎陽塞白馬津余公理自太行下河内俱¶
　為行軍總管史祥所敗　梁乾化三年五月賀德倫¶
　告急於晉晉王引大軍自黄澤嶺東下與苻存審會¶
　於臨清遂入魏博　梁貞明元年開封尹劉鄩以兵¶
　屯於魏唐莊宗入魏鄩謂晉兵悉從莊宗赴魏而太¶
　原可襲乃結草為人執以旗幟以驢負之徃來城上¶
<pb:KR2k0049_WYG_015-2b>¶
　而潛軍出黄澤關襲太原晉兵望梁旗幟徃來不知¶
　其去也以故不追及軍去已二日莊宗曰劉鄩長於¶
　襲人短於決戰計彼行纔及山下亟發騎兵追之會¶
　隂雨積旬黄澤道險泥深尺餘士卒援藤葛而進皆¶
　腹疾足腫或墜崖谷十二三晉將李嗣恩倍道先入¶
　鄩至樂平不克進而旋　明正德六年賊楊虎等自¶
　十八盤還破武安　田悦自稱魏博留後欲阻山為¶
　界曰邢磁如兩眼在吾腹中不可不取發兵圍之邢¶
<pb:KR2k0049_WYG_015-3a>¶
　州刺史李共臨洺州將張伾堅壁固守告急於澤潞¶
　節度使李抱真請討之　唐會昌四年詔發昭義騎¶
　兵五百步兵千五百戍振武潞卒乗醉回旗入城閉¶
　門大譟節度使盧鈞奔潞城以避之李德裕奏請詔¶
　河東王宰以步騎一千守石會關三千自儀州路據¶
　武安以斷邢洺之路又令河陽石雄引兵守澤州河¶
　中韋恭甫發步騎千人戍晉州都將李文矩以禍福¶
　諭之乃遣人謝盧鈞於潞城鈞還入上黨復遣之戍¶
<pb:KR2k0049_WYG_015-3b>¶
　振武行一驛乃潛選兵追之明日及於太平驛盡殺¶
　之¶
八賦嶺西一百里地𨽻和順壤接榆次太谷漳水在遼¶
　境者起州西八賦嶺　地形志樂平有八賦嶺¶
摩天嶺東一百一十里武安界　東六十五里至芹泉¶
　鎮九十里至大南莊一百一十里至摩天嶺(黄澤關/下云州)¶
　(九十里此繇遼州言之摩天嶺下云東一百一十里/者此繇武安界言之也黄澤關不叙摩天嶺形勢不)¶
　(全而摩天嶺又自/有形勢故復見焉)¶
<pb:KR2k0049_WYG_015-4a>¶
莊峻嶺東北一百一十里邢臺界¶
土門嶺南三十里兩峯對峙如門　翻轅嶺南三十里¶
　路最陡險　州南路村有隘隅口¶
上交漳　下交漳　蛤䗫灘　千畆川　狐兒巖　熟¶
　峪村　洞子巖　十里店　東西寨村　相峪村¶
　申家灘　雲頭底　柏兒峪　馮婆峪　七里店¶
　石匣村　直峪溝　夫峪里　後窰峪　宋家口¶
　突堤村　曹家寨　芍藥溝　秋林灘　故縣堡¶
<pb:KR2k0049_WYG_015-4b>¶
　版峪堡　東西五指　莊窠巖　隘峪里　紅巖里¶
　　長城鎮　桐峪鎮　寒桃鎮　栗城鎮　黄漳鎮¶
　芹泉鎮　拐兒鎮　麻田鎮¶
　和順縣¶
黄榆嶺口東七十里又東五里直𨽻邢臺縣界路通順¶
　德府山勢﨑嶇巉峻直上二十里南連清風岵北接¶
　馬嶺口為太行絶頂東疆第一險隘地明洪武三年¶
　置巡檢司後裁今設防兵據守　黄榆嶺關清風嶺¶
<pb:KR2k0049_WYG_015-5a>¶
　關北三十里順德府西南一百八十里石磴盤旋形¶
　險道衝邊牆敵樓官廨軍壘悉備(汎𨽻順/德府)嶺有重關¶
　巖髙木宻黄榆古戍即此　漢建安九年袁尚武安¶
　長尹楷屯毛城通上黨糧道夏四月曹操留曹洪攻¶
　鄴自將擊楷破之而還¶
馬嶺關黄榆嶺關北三十里順德府西北一百六十里¶
　居民千家山勢殊險邊牆敵樓官廨軍壘悉備下有¶
　澗溝二十餘丈名鬼谷相傳王詡藏修於此又即龎¶
<pb:KR2k0049_WYG_015-5b>¶
　涓夜度處(汎𨽻順/德府)¶
清風嶺關黄榆嶺關南三十里順德府西南一百八十¶
　里山勢髙聳盛夏不知暑邊牆敵樓水門各一澗水¶
　通流其下(汎𨽻順/德府)¶
露蘿嶺關順德府西一百八十里兵禦悉備(汎𨽻順/德府)¶
黄背巖關在沙河縣西南一百九十里山勢崇髙兵防¶
　悉備北至數道巖關三十五里¶
數道巖關在沙河縣西一百五十里澗溝之路旋繞數¶
<pb:KR2k0049_WYG_015-6a>¶
　層¶
八賦嶺口西一百二十里儀城鎮嶺有二懸崖曲磴西¶
　北曰黒虎關赴太原要道西南曰青龍關赴平汾要¶
　道設巡檢司(古儀州城/址尚存)¶
松子嶺口北四十五里和順樂平二縣界山勢最髙四¶
　季風鳴蜿蜒奥曲袤亘二十餘里嶺有關路通正定¶
　五代河東守險之地今潞澤遼入直𨽻孔道也明正¶
　統八年置巡檢司後裁今設防兵汛守¶
<pb:KR2k0049_WYG_015-6b>¶
石鼔嶺南四十五里上有石鼓　王思誠詩南嶺風吹¶
　石鼓鳴¶
風門嶺又東五里邢臺縣界¶
桃樹平嶺又東五里邢臺縣界¶
黨城口東四十五里又東二十里至風門嶺東北二十¶
　五里至黄榆嶺口¶
和順古城在縣城西北與縣城相倚垣蹟微存周圍四¶
　百六十步古閼與聚也　周赧王四十六年秦攻趙¶
<pb:KR2k0049_WYG_015-7a>¶
　閼與不拔　秦伐韓軍於閼與廉頗樂乗曰道逺險¶
　狹難救趙奢曰道逺險狹譬之猶兩鼠鬭於穴中將¶
　勇者勝趙惠文王令趙奢將救之兵去邯鄲三十里¶
　而令軍中曰有以軍事諫者死秦軍軍武安西鼓譟¶
　勒兵武安屋瓦盡振軍中候有一人言急救武安奢¶
　立斬之堅壁留二十八日不行復益増壘秦間來入¶
　奢善食而遣之間以報秦將秦將大喜趙奢已遣秦¶
　間乃卷甲而趨之二日一夜至令善射者去閼與五¶
<pb:KR2k0049_WYG_015-7b>¶
　十里而軍軍壘成秦人聞之悉軍而至軍士許歴請¶
　以軍事諫奢曰内之歴曰秦人不意趙師至此其來¶
　氣盛將軍必厚集其陣以待之不然必敗奢曰請受¶
　令歴曰請就鈇鑕之誅奢曰胥後令欲戰許歴復請¶
　諫曰先據北山上者勝後至者敗趙奢許諾即發萬¶
　人趨之秦兵後至爭山不得上趙奢縱兵擊之大破¶
　秦軍秦軍解而走遂解閼與之圍而歸王賜奢號為¶
　馬服君以許歴為國尉　如耳見成陵君曰昔魏伐¶
<pb:KR2k0049_WYG_015-8a>¶
　趙斷羊腸拔閼與　括地志閼與聚落今名烏蘓城¶
　在潞州銅鞮縣西北二十里又儀州和順縣城亦云¶
　韓閼與邑二所未詳又有閼與山在洺州武安縣西¶
　五十里　正義閼與山在洺州武安縣西南五十里¶
　趙奢距秦軍於閼與即此山也按括地志云言距秦¶
　軍在此山疑其太近洺州既去邯鄲三十里而軍又¶
　云趨之二日一夜至閼與五十里而軍壘成據今洺¶
　州去潞州三百里間而隔相州恐潞州閼與聚城是¶
<pb:KR2k0049_WYG_015-8b>¶
　所距據處　正義閼與故城在潞州及儀州　索隱¶
　在上黨沾縣西　通典漢沾縣地即韓之閼與邑¶
　通典儀之和順韓之閼與　寰宇記今名曷蘓城銅¶
　鞮西北二十里今潞之銅鞮故閼與城漢梁榆也九¶
　域志一曰榆城盧川征艱賦訪梁榆之虛郭乃閼與¶
　之舊都即此　明一統志閼與城名在沁州城西北¶
　二十里史記趙奢大破秦軍解閼與之圍即此地漢¶
　曰閼與聚俗呼烏蘓村　按諸説惟水經注索隱及¶
<pb:KR2k0049_WYG_015-9a>¶
　括地志和順縣城得之正義未有計過險狹及既去¶
　邯鄲三語亦善畫道里形勢蓋二日一夜至閼與五¶
　十里是趙兵業過黄榆嶺口不懼其險狹難救也先¶
　據北山是先據松子嶺松子嶺在縣北三十里不類¶
　八賦石鼓之逺而山又最髙險得以髙臨下之勢也¶
　沁州西北二十里烏蘓村距吾兒峪太逺非邯鄲進¶
　兵便地武安縣西南五十里正義辨已晳　韓信擒¶
　夏説於閼與亦當屬和順蓋和順北百六十里而至¶
<pb:KR2k0049_WYG_015-9b>¶
　柏井驛為信駐兵地又三十里而至井陘口道里殊¶
　不逺也今縣有韓信舊寨古壘尚存¶
馬嶺曲鎮東五十里　虎峪鎮東六十里　傾城村東¶
　八十里　青家寨東六十里　寒湖鎮西四十五里¶
　　横嶺鎮西八十里　儀城鎮西一百二十里　馬¶
　陵村西一百三十里　北安驛村南二十五里　南¶
　安驛村南三十里　石勒村北三十里　西石勒村¶
　北九十里　馬防鎮北九十里　松烟鎮¶
<pb:KR2k0049_WYG_015-10a>¶
　榆社縣¶
馬陵關西北八十里太谷縣界舊設巡檢司今廢　梁¶
　惠王三十年太子申與齊戰敗於馬陵徐廣曰在元¶
　城索隱按紀年云二十八年與齊田朌戰於馬陵又¶
　上二年魏敗韓馬陵十八年趙又敗魏桂陵桂陵與¶
　馬陵異處正義虞喜志林云馬陵在濮州鄄城縣東¶
　北六十里有陵澗谷深峻可以置伏按龎涓即敗此¶
　也徐説馬陵在魏州元城縣東南一里龎涓敗非此¶
<pb:KR2k0049_WYG_015-10b>¶
　地也按馬陵之役太子申過外黄見外黄徐子不聽¶
　其言而敗括地志外黄有南北二城在汴州雍邱縣¶
　界雍邱今開封府杞縣與濮州差近次則元城而與¶
　今太谷榆社絶逺已於太谷志中辨之要之馬陵關¶
　自是太原遼州要疆殊不繫龎涓墓孫臏坡也　北¶
　有孫臏坡相傳孫臏伏萬弩處¶
黄花嶺西五十里舊設巡檢司今廢　漳河源出縣西¶
　北六十里黄花嶺¶
<pb:KR2k0049_WYG_015-11a>¶
武鄉嶺東四十里接遼州界嶺下即儀川河源¶
狗腰關南五十里接武鄉界¶
雲簇鎮西三十里步兵防守市集勝邑城¶
社城鎮西北三十里後漢涅縣晉改武鄉縣墉堞盡廢¶
　今為市鎮其途北通太原府西通太谷¶
魏城鎮南三十里偃武廢縣有遺址南通武鄉上黨通¶
　衢¶
箕城鎮東三十里唐箕州治此廢¶
<pb:KR2k0049_WYG_015-11b>¶
　沁州¶
交口堡北三十五里韓侍里　漳源鎮　交口鎮西北¶
　渡漳源經走馬嶺乃武鄉界也繇此而權店龍舟峪¶
　麓臺團柏谷險道二百里有竒鎮寔為綰轂口¶
段栁村南五十里陳栁里　段栁舖南十里　宋太平¶
　興國二年於銅鞮縣界亂栁石圍中建威勝軍以銅¶
　鞮武鄉二縣屬之　唐天祐四年晉王李克用以蕃¶
　漢都指揮使周德威為行營都指揮使壁於髙河與¶
<pb:KR2k0049_WYG_015-12a>¶
　梁拒戰及晉王病篤乃退營亂栁即今段栁村也¶
　周世宗時建雄軍節度使楊廷璋前後率兵入太原¶
　境拔仁義高壁等砦獲刺史軍校數十人俘其民數¶
　千戸獲兵器羊馬數萬計幷人棄沁州二百里退保¶
　新城廷璋遂置保安興同白壁等十餘砦　是時沁¶
　州僑治沁源綿上間新城乃亂栁北城也　顯德六¶
　年夏楊廷璋率所部入河東界下堡砦十三降巡檢¶
　使靳漢晁等三人¶
<pb:KR2k0049_WYG_015-12b>¶
常脚嶺東二十里武鄉道¶
聖佛嶺西五十里沁源道祝志南六十里沁源縣西北¶
　七十里¶
鳴蘓村西北二十里　漢地理志閼與聚土人訛為鳴¶
　蘓　通典有閼與故城漢韓信擒代相夏說於此閼¶
　與當以水經注索隱括地志為正説詳和順¶
故縣鎮西南四十里　郭莊鎮在州北　牛侍鎮西湯¶
　鎮胥在州東北　倪村在州東　荆村在州東南¶
<pb:KR2k0049_WYG_015-13a>¶
　花山寨東北三十里　西峪寨西北六十里　喬村¶
　寨西北二十五里　段村寨西二十五里　堯神寨¶
　西南三十里　寺莊寨西南四十里　上執寨西南¶
　四十里　南仁寨西南四十五里　新店寨西南三¶
　十五里　黄后寨西五十里　道興寨西南二十里¶
　　開村寨西二十里　南泉寨西南六十里　郭村¶
　寨西南二十五里　王可寨西北四十里　松交鎮¶
　　孫村在州西¶
<pb:KR2k0049_WYG_015-13b>¶
　沁源縣¶
綿上關北八十里綿上都　綿山北一百二十里盤踞¶
　百里連介休介山抱腹巖萬峯層踞澗壑杳邃冬雪¶
　入夏不消樵人嘗得氷蛆　綿上縣故城在北八十¶
　里綿山下即今綿上鎮也　明洪武二年置巡檢司¶
　後裁　水峪河在北七十五里源出水峪村至綿上¶
　鎮東入沁河　宋志綿上縣寳元二年自大通監來¶
　𨽻威勝軍慶厯六年徙砦軍西北大覺寺地　金志¶
<pb:KR2k0049_WYG_015-14a>¶
　綿上有羊頭山沁水¶
郭道鎮北少西六十里　仁霧山北五十里郭道鎮之¶
　東自綿山分脉而來綿亘六七十里突起髙峯旁分¶
　兩臂彎環迴抱前胥起鋭峯如雙闕中通一道沁河¶
　縈繞於外　湱河西北八十里源出靈石縣界太平¶
　頭石巖下三穴出水甚急至郭道鎮入沁河　隆慶¶
　元年九月俺答兵至郭道鎮而返¶
鵰巢嶺東南五十里接屯留縣境　縣志綿山鎮其北¶
<pb:KR2k0049_WYG_015-14b>¶
　沁河繞其南鵰巢嶺踞其東霍太山峙其西¶
柴店關唐置今廢　唐志有柴店關今南路有柴則坪¶
　鐵冶柴則坪寨¶
保安寨城西紫金山明崇禎五年知縣范廷輔建以衛¶
　城¶
柏子鎮在西南叢山中近岳陽界¶
韓洪鎮在西少北¶
綿上堡　官軍鎮堡　霍登堡　興居堡　王莊堡¶
<pb:KR2k0049_WYG_015-15a>¶
　王和堡　大色堡　王段堡　任家莊堡　石渠寨¶
　　下留寨　安樂館寨　侯壁寨　陽城寨　師莊¶
　寨　郭道寨　王鳯寨　定陽寨　蠢則峪寨¶
　武鄉縣¶
南關西一百二十里　南關驛　涅源都南關里領村¶
　二十有六中有南關(三晉咽/喉地)石板溝權店(置/驛)勲歡䕶¶
　甲(即古分/水嶺)合渠(南北二水至/此合為一渠)渠溝諸村　分水嶺在¶
　龍舟洞西一百里䕶甲鎮洞水一源分為二𣲖其一¶
<pb:KR2k0049_WYG_015-15b>¶
　北流龍舟峪其一南流繇權店驛至縣合漳水即涅¶
　水也　䕶甲山在西北一百里(一名/侯甲)其山有口即分¶
　水嶺涅水出焉　麓臺山在西北一百二十里接沁¶
　源靈石祁平遙四縣境　隂辿在西一百三十里南¶
　關鎮北兩峯對峙髙出雲表山半一道裁通徃來䕶¶
　甲水繞其下昔人建立南關壘尚存　金武鄉鎮一¶
　南關　王世貞適晉紀行午飯沁州又數十里小憩¶
　舖舎大雨忽作轉入深谷中兩傍皆峭壁中通間道¶
<pb:KR2k0049_WYG_015-16a>¶
　飛瀑懸崖而下聲如轟雷計别取髙嶺箭括一門十¶
　步九退時時行絶磴間陽壁直上不可捫隂壑數十¶
　百丈大約如蜀中左擔山之險抵一舖束燎而前凡¶
　數渡水河流砰湃噌□若擊數千鉦行里許復逶迤¶
　攀髙嶺其峻陿視前更倍勉上輙前踣下輙後踣又¶
　里許道差寛而權店驛候火亦至抵驛將二鼔矣明¶
　日已稍晴乃發兩岸皆髙山絶雲中為巨澗沿澗水¶
　而北崩峽東流峽皆石骨左道盡則渡而右右道盡¶
<pb:KR2k0049_WYG_015-16b>¶
　復渡而左凡數十渡氣竭興亦盡未至南關驛大抵¶
　無非山者其中罅為澗澗傍稍髙為道道稍有羨地¶
　則為市舎羨地稍寛而稍阜險則為城邑城邑之所¶
　不盡坡陀上下則為田　明隆慶元年俺答大入至¶
　南關而返(合祁縣龍舟峪觀之/乃得其形勢之全)¶
昴車關西北三里唐置今廢　漳川鄉下關村昴車關¶
　故址漳水經此(漳川鄉又/有上關村)　唐志北有昴車關　唐¶
　討劉稹河東節度使劉沔將步騎二千守昴車關壁¶
<pb:KR2k0049_WYG_015-17a>¶
　榆社又取石㑹關¶
土河寨東七十里西南北三面阻絶深澗東面有牆今¶
　名土河村¶
洪水鎮東七十里(舊名横水土/音訛為洪水)唐討劉稹於昭義軍㑹¶
　横水戍兵叛入太原逐其帥李石奉裨將楊弁主留¶
　後事即此地也　横水戍莫詳處所鳯翔東十里夜¶
　乂河之説甚為迂逺李德裕曰李相正以河東無兵¶
　故發横水兵赴榆社則縣志洪水鎮之説亦未慤核¶
<pb:KR2k0049_WYG_015-17b>¶
　但洪水東北距墨鐙峯三十里黄水自榆社北來鎮¶
　適據其衝而武鄉東境最延袤自繫控制勝地¶
大界峽東八十里黎城界¶
故城鎮西北五十里古蔡臯狼地　涅城西五十里漢¶
　上黨郡涅縣地後趙郡治今名故城城堞尚存　臯¶
　狼城西五十里　自交口北至團柏谷子洪鎮大約¶
　皆古蔡臯狼地智伯瑤求之將以制晉陽也故趙襄¶
　子不許鎮城特其南原爾　故城鎮西十二里至權¶
<pb:KR2k0049_WYG_015-18a>¶
　店驛¶
開壑口北十里榆社界¶
髙嶺南二十里襄垣界¶
重城寨在墨鐙鎮石壁萬仞半崖一徑差可陟寨巔而¶
　草木翳之不知其有寨也石竇清泉可以撤橋宴坐¶
　　墨鐙至鍋窰嶺十二里遼州界¶
攀龍鎮東四十里東至大界峽四十里東北至鍋窰嶺¶
　六十五里¶
<pb:KR2k0049_WYG_015-18b>¶
重柵寨(一名岑/彭寨)在縣東　墨鐙村　驢腦寨(一名馬/武寨)¶
　監張東二十里　韓壁寨東五十里(中多/古寨)　北馬樂¶
　村東五十里　大曲鎮東七十里　段村西十里¶
　南亭西十里　陽城地勢臨髙面俯漳川古陽城縣¶
　地　石盤西九十里　信義西七十里¶
　平定州¶
井陘關舊名井陘故關路通井陘縣即漢韓信擊趙下¶
　井陘口也明正統二年置故關巡檢司後裁　故關¶
<pb:KR2k0049_WYG_015-19a>¶
　山州東九十里兩山險隘關踞其中即古井陘口北¶
　十里為娘子關　甘桃口在井陘關南三里明築城¶
　建新固關設守禦千戸所一員隘口有巡檢司地𨽻¶
　平定汎𨽻正定府　惡石口在正定府城西自是西¶
　南一十五關口至故關　故關在井陘縣西四十里¶
　共轄隘口三十六處　通典石艾東有故關甚險固¶
　　正義井陘故關在幷州石艾縣陘東十八里即井¶
　陘口　宋志平定軍有故井陘關柏井砦太平興國¶
<pb:KR2k0049_WYG_015-19b>¶
　二年以鎮州廣陽砦建為軍　柏井城在州東五十¶
　里漢韓信所築史稱未至井陘口三十里而舎即其¶
　地也　唐長慶初裴晉公駐兵承天軍分兵置守¶
　宋太祖開寳中改置柏井寨命太子賓客殿中侍御¶
　史雲騎尉李温守禦　明嘉靖二十一年重修號柏¶
　井堡四面據河地勢髙二十丈方二里許東北隅樂¶
　平縣建倉糧草場以備客兵芻餉　韓信擊趙駐兵¶
　於今平定州築城為塞以榆塞門遂名榆關即州城¶
<pb:KR2k0049_WYG_015-20a>¶
　上城也　試劍峯在州東二十里分裂類劍劈傳為¶
　韓信駐兵試劍地　漢髙帝三年十月韓信張耳欲¶
　東下井陘擊趙趙王歇成安君陳餘聚兵井陘口號¶
　稱二十萬廣武君李左車曰信耳乘勝逺鬪其鋒不¶
　可當今井陘之道車不得方軌騎不得成列其勢糧¶
　食必在後願假臣竒兵三萬從間道絶其輜重足下¶
　深溝髙壘勿與戰彼前不得鬪退後不得還野無所¶
　掠不至十日而兩將之頭可致於戱下否則必為所¶
<pb:KR2k0049_WYG_015-20b>¶
　擒矣成安君不聽韓信使人間視知其不用還報大¶
　喜乃敢引兵遂下未至井陘口三十里止舎夜半傳¶
　發選輕騎二千人人持一赤幟從間道&KR1181;山而望趙¶
　軍誡曰趙見我走必空壁逐我若疾入趙壁拔趙幟¶
　立漢赤幟令其裨將傳餐曰今日破趙㑹食諸將皆¶
　莫信佯應曰諾信謂軍吏曰趙已先據便地為壁且¶
　彼未見吾大將旗鼓未肯擊前行恐吾至阻險而還¶
　乃使萬人先行出背水陣趙軍望見大笑平旦信建¶
<pb:KR2k0049_WYG_015-21a>¶
　大將旗鼓鼓行出井陘口趙開壁擊之大戰良久於¶
　是信張耳佯棄鼔旗走水上軍水上軍開入之復疾¶
　戰趙果空壁争漢鼔旗逐韓信張耳信耳已入水上¶
　軍軍皆殊死戰不可敗信所出竒兵二千騎共候趙¶
　空壁逐利馳入趙壁皆拔趙幟立漢赤幟二千趙軍¶
　已不勝不能得信等欲還歸壁壁皆漢赤幟大驚以¶
　為漢皆已得趙王將矣遂亂遁走趙將雖斬之不能¶
　禁也於是漢兵夾擊大破虜趙軍斬成安君泜水上¶
<pb:KR2k0049_WYG_015-21b>¶
　擒趙王歇諸將賀問曰兵法右背山陵前左水澤今¶
　將軍反背水陣曰破趙㑹食臣等不信然竟以勝此¶
　何術也信曰此在兵法顧諸君不察耳兵法不曰䧟¶
　之死地而後生置之亡地而後存乎且信非得素拊¶
　循士大夫也此所謂驅市人而戰之其勢非置之死¶
　地使人人自為戰令予之生地皆走尚可得而用乎¶
　諸將皆服曰善非臣所及也水經注綿蔓水又東流¶
　逕樂陽縣故城西右合井陘山水水出井陘山世謂¶
<pb:KR2k0049_WYG_015-22a>¶
　之鹿泉水也東北流屈逕陳餘壘而俗謂之故壁城¶
　昔在楚漢韓信東入餘拒之於此不納左車之計悉¶
　衆西戰信遣竒兵自間道出立幟於其壘師奔失據¶
　遂死汦上其水又屈逕其壘南又東逕城西東注綿¶
　蔓　正義綿蔓水一名阜將一名回星自幷州流入¶
　井陘界即信背水陣陷之死地即此水也　綿蔓水¶
　一名畢發在州東九十里娘子關平地突起下赴絶¶
　澗懸流千尺號水簾洞即井陘冶河之源也東至蒲¶
<pb:KR2k0049_WYG_015-22b>¶
　吾入滹沱水即澤發水　元楊先韓淮隂侯廟記獲¶
　鹿舊有淮隂廟在土門西道北岸上即井陘口古戰¶
　處也　晉太元十三年慕容垂遣鎮西將軍丹陽王¶
　纘龍驤將軍張崇出井陘攻慕容永弟武鄉公友於¶
　晉陽九年五月克晉陽　後魏冠軍將軍于栗磾潛¶
　至晉陽開韓信故道自井陘攻常山拔之　普泰元¶
　年八月爾朱兆率步騎二萬出井陘趨殷州李元忠¶
　時鎮廣阿棄城還信都　隋末石艾人王君廓掠邯¶
<pb:KR2k0049_WYG_015-23a>¶
　鄲邯鄲人王君愕説曰井陘之險可先取君廓從之¶
　遂屯井陘山　唐天復元年四月梁將葛從周入土¶
　門抵晉陽　後周顯德四年四月周李重進將兵入¶
　土門己巳敗北漢兵於百井斬首二千餘級　宋開¶
　寳二年閏五月駕自太原還戊辰駐蹕於鎮州　太¶
　平興國四年四月壬戌帝發鎮州庚午次太原　明¶
　平定州志序平定太原支郡地稱巖險四方有事塞¶
　井陘之口足以自固國家錯置州將直𨽻後軍都督¶
<pb:KR2k0049_WYG_015-23b>¶
　府有深意焉　嘉靖辛丑俺答入太原候騎薄其城¶
　下畿輔震驚守臣奏立新固關為外拒於黄榆馬陵¶
　諸關築長城數百里刁斗之聲相聞　故關教場在¶
　故關内西山下　後唐同平章事馮道嘗戒明宗曰¶
　臣為河東掌書記時奉使中山過井陘之險懼馬蹷¶
　失不敢怠於衘轡及至平地謂無足慮遽跌而傷凡¶
　蹈危者慮深而獲全居安者患生於所忽此人情之¶
　常也　日知録建武十五年徙雁門代郡上谷三郡¶
<pb:KR2k0049_WYG_015-24a>¶
　民置常山關居庸關以東¶
娘子關州東北九十里井陘關北十里即古葦澤城相¶
　傳唐平陽公主駐兵於此一説以妬女祠名大厯元¶
　年河東節度使張開府築有胡伯成記今廢裴晉公¶
　征河朔駐兵於此明嘉靖二十一年建城設百戸一¶
　員地𨽻平定州承天都汛𨽻正定府　隋開皇十六¶
　年置葦澤縣屬幷州唐貞觀元年省入井陘　承天¶
　山東八十五里山形峭拔上有老君洞　承天軍城¶
<pb:KR2k0049_WYG_015-24b>¶
　東北八十五里承天山上唐建承天軍為太原恒山¶
　之界　葦澤城在井陘縣東北二十五里　金鎮二¶
　承天東百井　唐光化二年氏叔琮破承天軍遂破¶
　遼州至榆次四月取澤潞　天復元年四月汴别將¶
　白奉國破承天軍　五代趙王王鎔㑹晉王李存朂¶
　於承天軍奉觴為夀存朂以鎔父友尊禮之酒酣為¶
　鎔歌拔佩刀斷衣而盟許以女妻鎔子昭誨　明洪¶
　武二十四年廢承天軍為砦　嘉靖二十二年復修¶
<pb:KR2k0049_WYG_015-25a>¶
　為承天寨　桃水西九十里出壽陽縣太平谷經州¶
　境至亂栁受南川嘉水㑹石門河青玉峽至承天都¶
　合澤發水繇石峽東流入冶河色如桃花一名桃江¶
　或曰即洮水　綿山東九十里娘子關一名紫金山¶
　澤發水出焉　裴度老君洞題名鎮州四面行營都¶
　招討節度觀察處置使為北都留守司空兼門下侍¶
　郎平章事晉國公駐兵承天軍　曹命修守禦千戸¶
　所記秦王翦漢韓信唐裴度五代漢祖劉暠皆統大¶
<pb:KR2k0049_WYG_015-25b>¶
　軍駐於平定¶
盤石關東北七十里一名石門口路通平山縣界　唐¶
　志廣陽東有井陘故關東北有盤石故關葦澤故關¶
白城口東一百四十里路通贊皇縣界¶
厭谷口東一百四十里路通元氏縣界¶
西交口山武鄉縣界¶
黄土寨州西義井都　托天寨州西測魚都　北峯寨¶
　州西新興都　禹家寨州南郭村都　廣陽寨州南¶
<pb:KR2k0049_WYG_015-26a>¶
　廣陽都　東昌寨州南尚義都　梨園寨州南寜艾¶
　都　東峪寨州南東郊都西郊舖　淮隂寨州東東¶
　㑹都柏井鎮　羅鍋寨州東營莊都　晉盤寨州東¶
　測魚都　青龍寨州北盤石都　移穰寨州北移穰¶
　都　卧虎寨州北白羊都　聖僧寨州北白羊都¶
　秋村寨州北拒城都¶
　壽陽縣¶
饑虎寨北三十里西張村四面壁立髙十餘丈廣十四¶
<pb:KR2k0049_WYG_015-26b>¶
　五畆井深十三丈北峙青龍寨相距裁十數武亦險¶
　絶¶
西張寨金興定四年從遼州刺史從宜行元帥府事郭¶
　文振請升壽陽縣西張寨為晉州¶
黄嶺西北五十里　黄嶺墩　嶺皆黄沙　明嘉靖九¶
　年十月俺答南下蹂盂之方山等村至黄嶺界而還¶
　　崇禎十六年十二月叛將白光木率衆繇黄嶺抵¶
　宗艾鎮次日官兵追之未及鎮二里許至婁家坪為¶
<pb:KR2k0049_WYG_015-27a>¶
　賊伏兵所敗次日復追至縣南賈卜坪大戰官兵復¶
　敗¶
東王坡西四十里上下﨑嶇¶
捨身崖西六十里陡險¶
遂成鎮西七十里要羅山中明嘉靖十三年分巡僉事¶
　方日乾檄主簿牟嘉績建鎮今廢¶
渦山南八十里南接和順界¶
太安鎮西五十里為太安驛太安寨　張浄鎮東三十¶
<pb:KR2k0049_WYG_015-27b>¶
　里　宗艾鎮北二十里　宗艾寨在北定二都廢¶
　解愁鎮北三十里　解愁寨在北定三都廢　雷公¶
　寨在雷公村　山南寨在東寜四都　景上寨在東¶
　寜五都　白馬寨在南康一都　孤嘴寨在南康三¶
　都　燕竹寨在西安一都　清平寨在西安二都¶
　狄那寨在西安三都　西堖寨在西安四都　孫家¶
　寨在西安八都　温家寨在北定一都　獨北寨在¶
　北定三都　寨底寨在北定三都　長榆寨在北定¶
<pb:KR2k0049_WYG_015-28a>¶
　三都　羊頭寨在北定四都　保安寨在北定七都¶
　　上峪寨在北定七都¶
　盂縣¶
榆棗關東北一百一十里伏馬關東北四十里滹沱河¶
　所經路通平山縣古設關今廢土人名榆棗口繇縣¶
　北至五臺路(省志縣東北/四十里誤)¶
伏馬關東北七十里舊名白馬關路通平山縣古設關¶
　今廢　白馬山東北七十里東有白馬關　圖經白¶
<pb:KR2k0049_WYG_015-28b>¶
　馬之山牧馬之水出焉　唐志盂縣東北有白馬故¶
　關　金志有白馬山泉仇山滹沱水　元癸未河北¶
　西路都元帥史天倪徇山遂克三關不浹旬定四十¶
　餘砦¶
六嶺關東北六十里路通平山縣　唐博野樂壽二縣¶
　介范陽成徳間每交兵先薄二城故常為劇屯徳宗¶
　以李寰守博野王廷凑叛二縣堅壁固守寰所領士¶
　𨽻右神策號忻州營牛元翼出深州寰亦引兵三千¶
<pb:KR2k0049_WYG_015-29a>¶
　趨忻州廷凑邀之寰斬三百級追者不敢前後授横¶
　海節度使討李同㨗按軍不進乃罷忻州營(博野趨/忻州當)¶
　(繇盂/縣)¶
兩嶺山西一百二十里陽曲界山勢如畫當二邑東西¶
　之交二十里無聚落¶
十八盤關東北八十里平山縣界¶
中社北六十里¶
牽牛堡在牽牛山　牛村堡　杜村堡　洪塘堡　小¶
<pb:KR2k0049_WYG_015-29b>¶
　坪堡　小湖堡　新莊堡　梁村堡　蔣村堡　郭¶
　秋堡　漢戸堡　凌井村堡　蘭村堡　樓里堡¶
　待賢堡　石假堡　西烟鎮　西烟堡　城武村堡¶
　樂平縣¶
黄沙嶺東一百二十里接贊皇縣界嶺東為九龍關¶
　老人峯東六十里踞黄沙嶺隘口　爾朱兆至廣阿¶
　齊獻武王令遙授幷州刺史李宻募殷定二州兵五¶
　千鎮黄沙井陘二道　竇建徳援王世充命檢校幷¶
<pb:KR2k0049_WYG_015-30a>¶
　州總管劉世讓率萬騎出黄沙嶺襲洺州　唐李諲¶
　承天寨記開府張公奉璋於黄沙嶺築徳化城　十¶
　八盤嶺贊皇縣西六十里山勢嵯峨林木叢茂中有¶
　小徑縈紆上下有十八盤¶
鶴度嶺東九十里五代時北漢守險之地隘口有石城¶
　今𨽻直𨽻臨城縣嶺東下高卑迥殊號為天險　一¶
　名仙臺又名錦繡臺　元好問詩仙人臺高鶴飛度¶
　錦繡堂空去無路人言馬嶺差可行若比黄榆猶坦¶
<pb:KR2k0049_WYG_015-30b>¶
　步　喬宇詩更指西南佳勝處太行青翠接中條¶
　鶴度嶺在内邱縣西一百七十里　漫天嶺在鶴度¶
　嶺北　麥穗嶺在漫天嶺東　鶴度嶺關在内邱縣¶
　西一百七十里山髙惟鶴可度最為險要仰面攻者¶
　弗克　錦繡堂關與鶴度嶺關相聨¶
馬嶺關東南一百里接邢臺縣界直𨽻設兵戍守　白¶
　巖山麓踞馬嶺隘口乃北漢守險地也遺址尚存東¶
　接邢臺縣境　王雲鳯詩厚坤忽擁太行脊上倚青¶
<pb:KR2k0049_WYG_015-31a>¶
　天纔一尺瀑布直下三千丈六月時有氷花積鳴泉¶
　汨汨山翠微一泓不動玻瓈碧　馬嶺石橋¶
松子嶺南四十里接和順縣界嶺北有小松水又有松¶
　溪水　蘇祐詩髙穿虎豹羣太行應絶頂　孫繼魯¶
　詩太行松子嶺天作出羣山¶
静陽村縣東北漢劉崇置砦以扼周師北控井陘漫天¶
　南控黄沙黄榆　宋志樂平有静陽砦　金鎮一浄¶
　陽¶
<pb:KR2k0049_WYG_015-31b>¶
石人寨在臯村周二百步髙七十餘丈山狹而盤旋下¶
　有大石窰可容數百人繇窰門鳥道而上即寨也金¶
　元時閻甫閻顯率鄉人避兵於此巖間一石若兩人¶
　相負因以名寨¶
安陽寨在北界都村　青花寨在野頭村　黒石寨在¶
　孔子村　石龕寨在白陽峪口　寨裡鎮　店上鎮¶
　忻州¶
忻口北五十五里兩山中夾滹沱水寔晉陽門戸萬厯¶
<pb:KR2k0049_WYG_015-32a>¶
　二十九年巡撫魏允貞用石甃堡險固可守　忻口¶
　諸山北五十五里山甚多踞滹沱曲鎮堡在焉　玉¶
　箭崖忻口北東岸俗名將軍背　忻口故城北五十¶
　里在忻口堡西半址存相傳漢髙祖自平城還師駐¶
　此築城水東有猫寨　宋志秀容有石嶺關忻口雲¶
　内徒合四砦　通典忻州因忻口為名　後周圍太¶
　原契丹救漢出忻代世宗遣符彦卿拒之以史彦超¶
　為先鋒戰忻口彦超左右馳擊解而復合者數四遂¶
<pb:KR2k0049_WYG_015-32b>¶
　殁於陣世宗遽班師　遼應厯時周人侵漢以南院¶
　大王塔喇都統西南道軍援之周已下太原數城漢¶
　人不敢戰及聞特烈兵至周主遣郭從義尚鈞等率¶
　精騎拒於忻口特烈擊敗之獲其將史彦超周軍遁¶
　歸復所陷城邑¶
雲内口西七十里龍門山北雲中水所經也宋孟良常¶
　守此明初巡檢朱徳亮守之亦名寨西隘口西至蒲¶
　閣寨通静嵐石隰等路北至沙溝寨通寜化寜武等¶
<pb:KR2k0049_WYG_015-33a>¶
　邊嘉靖三十四年吉囊自寜化等處冦太原由此北¶
　出即雲内鎮一名雲内堡　省志寨西隘口乃雲内¶
　鎮也一名雲内堡忻州西北明洪武間置巡司後裁¶
孟良城西北七十里蒲閣寨東又雲内口東有教場址¶
　存¶
石嶺關南四十里界陽曲縣設巡檢司　通考秀容有¶
　石嶺關　定襄石嶺關甚險固　六郎城南四十里¶
　石嶺關北宋楊延昭駐兵於此¶
<pb:KR2k0049_WYG_015-33b>¶
赤塘關西南五十里路村一都東南入省城　唐赤塘¶
　關屬陽曲　金石嶺關專屬忻州　雲内赤塘一帶¶
　西南直通晉陽　東高西高二堡州治西北六十里¶
　地皆平衍唐宋戍石嶺赤塘二關郡置防禦團練使¶
　明不設兵嘉靖庚申諳達由寜武諸口入犯忻口迤¶
　西東高西高等都一帶平衍騎渡沙河直抵郡城入¶
　雲内口過赤塘直抵省㑹　赤塘谷西五十里白馬¶
　山谷即五代時劉赤塘所隱也¶
<pb:KR2k0049_WYG_015-34a>¶
白馬山西南六十里北連大嶺山西南界静樂　遼保¶
　寜初宋圍太原以北院大王耶律烏哲率兵徃援至¶
　白馬嶺遣勁卒夜出間道疾馳駐太原西鳴皷舉火¶
　宋兵以為大軍至懼而宵遁　北漢廣運六年三月¶
　遼乾亨元年也南府宰相耶律沙援北漢與宋將郭¶
　進遇於白馬嶺時遼兵阻大澗沙與諸將欲待後軍¶
　至而戰冀王迪里監軍穆濟等以為急擊之便沙不¶
　能奪敵烈等以先鋒渡澗未半為宋人所擊兵潰敵¶
<pb:KR2k0049_WYG_015-34b>¶
　烈及其子蛙哥沙之子徳里突吕不部節度使圗敏¶
　黄皮室詳衮唐古等五將俱没士卒死傷甚衆㑹南¶
　院大王色珍兵至萬矢俱發敵軍始退¶
牛尾莊巡檢司西南百里　牛尾莊寨在忻州西南九¶
　十里白馬山西南路通静樂縣界明洪武七年置巡¶
　檢司¶
沙溝寨西北七十里洪武間置巡檢司¶
貓寨北五十里白村里忻口東極險元設戍兵明正統¶
<pb:KR2k0049_WYG_015-35a>¶
　末也先入石巨射退四十七騎寨獲全¶
雲中山西北八十里與雙尖山連北界崞縣¶
大嶺山雲中山西二十里北連崞縣黄嵬山西界静樂¶
虎頭山寨遊邀堡胥東南二十里　代郡堡東北三十¶
　五里　三交堡西六十里　魏家溝寨王家寨胥西¶
　七十里　蔡尖寨西七十五里　髙崖寨西南七十¶
　里　麻㑹鎮堡南二十里　關城堡南四十里　上¶
　下閙峪二堡西四十里　米家寨西北六十里　南¶
<pb:KR2k0049_WYG_015-35b>¶
　高寨西北五十里　部落堡北五十五里　呉家堡¶
　北四十里　高村屯堡東北四十里¶
　定襄縣¶
蔣村東北二十里滹沱河北有蕎麥寨勢極峻聳隔河¶
　南對神山寨與玉池灣胥要地　明嘉靖末俺答破¶
　蕎麥寨¶
神山寨東北十五里滹沱河南壘石山嶺北對蕎麥寨¶
虎頭山西南三十五里西接石嶺關以形似名¶
<pb:KR2k0049_WYG_015-36a>¶
段木山東北四十里接大關　明嘉靖四十年土賊夜¶
　藏段木山晝出擄掠兵巡道王喬年及常參將設計¶
　誘之夜發兵擒獲四十餘人餘黨解散¶
開門峪東南十五里一山中分相對如門　今盂縣故¶
　城名自開城相傳趙盾射龍於此¶
龍頭山西北三十五里滹沱河水經其旁對水西忻口鎮¶
玉池凹南三十里盂縣宋莊界¶
叢蒙山南二十五羣峯聯絡山尤聳峙¶
<pb:KR2k0049_WYG_015-36b>¶
上湯頭村山寨西北三十里崞縣板市界¶
卧虎山北三十里¶
青石村土寨東北三十五里五臺東冶村界¶
五石峪山東二十里¶
十八盤山東三十里盤旋而上一十八轉接五臺大關¶
窰頭山東南二十五里上有羊腸産石炭¶
東酈村堡東十里　劉暉村山寨東南十里　南王村¶
　山寨東南十五里　張村堡南十里　罈村堡南十¶
<pb:KR2k0049_WYG_015-37a>¶
　里　智村堡西南十五里　長安村堡西十里　藍¶
　臺村堡西十五里　向陽村堡西北三十里　横山¶
　村甎堡北三十里　鎮安村堡東北二十五里　砂¶
　村山寨東北二十五里　芳蘭村堡東北三十里¶
　牛臺村堡東北三十里　芳蘭鎮　中霍村　横山¶
　村　南受羅村¶
　静樂縣¶
兩嶺關東六十五里土城周三百五十步高一丈一尺¶
<pb:KR2k0049_WYG_015-37b>¶
　　兩嶺山高五里盤踞四十里兩山相對面北北嶺面¶
　東南東至石莊北至忻州界西至固鎮乃管涔山東¶
　北枝轉南折北之兩脊也西北諸鎮並榆林寜夏取¶
　道焉　明初調太原左衛官軍又置巡檢司守之洪¶
　武八年移巡檢司於順水村今在故鎮　兩嶺隘在¶
　縣東南六十里南通陽曲縣¶
鹿徑嶺關西六十里嵐縣界路通岢嵐舊置巡檢司後¶
　裁　鹿徑嶺山(一名鹿/綻嶺)西六十里蘆芽西出枝南度者在¶
<pb:KR2k0049_WYG_015-38a>¶
　嵐縣界　趙吉士議據管涔鹿徑則宣大河保隔而¶
　為二而偏頭寜武直拊其背而㧖其吭　洪谷岢嵐¶
　洪谷即今鹿徑嶺道也詳岢嵐¶
娑婆嶺隘東八十里土城如兩嶺明初調太原左衛兵¶
　守之洪武七年置巡檢司後司移天門關　婆娑隘¶
　西五十里有馬家㑹隘口　東北十里有石神嶺隘口¶
　通忻州界　西北三里有橋門嶺隘口　東南十餘¶
　里有楊寨溝隘口　南十里有懸鐘嶺隘口通忻州¶
<pb:KR2k0049_WYG_015-38b>¶
　牛尾寨¶
樓煩鎮南七十里東臨汾水西抵周洪山通交城縣本¶
　宋金縣也元改置巡檢司明因之洪武二年建樓煩¶
　巡檢司舊稱副巡檢以土人為之　樓煩城南七十¶
　里址存　通考憲州本樓煩監牧嵐州刺史領之唐¶
　貞元十五年别置監牧使　隋煬帝十一年秋九月¶
　自雁門郡入樓煩關以還　唐樓煩郡東南去理所¶
　二百五十里兵三千人　唐北有樓煩關　宋白續¶
<pb:KR2k0049_WYG_015-39a>¶
　通典憲州故樓煩監牧　唐昭宗龍紀元年李克用¶
　表置憲州北漢因之領縣三(樓煩池元池/  天)宋咸平五¶
　年以州地卑隘多水潦移治静樂軍之静樂縣遂廢¶
　軍又廢天池元池二縣入静樂非今樓煩鎮也¶
故鎮巡檢司洪武八年置¶
風溝堡　武家莊甎堡　下馬城堡　高家堡　桑園¶
　堡　巾字山堡　磨管峪堡　鳯凰山寨　北馬房¶
　屯寨　西馬房屯寨　龍和寨　任家村寨　南樓¶
<pb:KR2k0049_WYG_015-39b>¶
　煩鎮　閻市崖　天城店　西馬房鎮　北永安鎮¶
　代州¶
雁門關古勾注東西陘之地雙闕斗絶雁度其間故名¶
　　古有雁門關明洪武七年置代州振武衛轄六千¶
　戸所即代北四十里置關仍置守禦所景泰元年以¶
　都御史提督關務後用山西巡撫兼之關外大石牆¶
　三道小石橋二十五道北為廣武站轄隘口十八東¶
　為水峪為胡峪為馬蘭為茹越為小石為大石為北¶
<pb:KR2k0049_WYG_015-40a>¶
　樓為太安為團城為平刑西為太和一名白草溝為¶
　水芹為吊橋為廟嶺一名夾栁樹為石匣一名鵰窩¶
　梁為陽武峪為元岡為蘆板口胥有堡　正徳十一¶
　年都御史李鉞於雁門東築七堡石牆呉城六即以¶
　遏山隂之衝東梁坡亂石灘駱駝石以遏應州之衝¶
　天井梁以遏渾源州之衝雁門西築四堡八岔石匣¶
　小蓮花以遏馬邑之衝夾桞樹鵰鶚梁以遏朔州之¶
　衝　嘉靖十九年都御史劉臬請城雁門隘塞三百¶
<pb:KR2k0049_WYG_015-40b>¶
　里高濶以一丈五尺為式掣回大同協守班軍分戍¶
　十八隘雁門平刑盤道梁為阨塞繇雁門東顧則平¶
　刑西顧則盤道梁介乎東者則水峪胡峪馬蘭茹越¶
　小石大石太安團城凌雲葫蘆焉介乎西者則太和¶
　白草八岔小蓮夾栁燕水鵰窩元岡焉是所名十八¶
　隘也自宋有之而州西二十二里陽明堡正走晉陽¶
　道都御史許守謙兵備張惟誠砌築甎石為内助之¶
　險　野史代城之北層巒疊嶂四十里至雁門節節¶
<pb:KR2k0049_WYG_015-41a>¶
　高上直在雲端關外即古沙漠地二十里至廣武站¶
　視關又在十里之上即宋楊六郎屯兵故址烽墩鱗¶
　鱗俱在嘉靖時吉囊從冦家梁入犯忻州崞縣一帶¶
　蓋冦之行必於山巔高阜處故名山脊曰梁萬厯三¶
　十三年巡撫李景元為築牆之議綿亘十五里堅固¶
　精好外䕶雁門内鞏省㑹冦不敢窺焉　楊六郎寨¶
　雁門關北口東山上𨽻馬邑縣在縣南五十里其西¶
　五里有佳吉寨　傅家坪土橋石橋皆在雁門關¶
<pb:KR2k0049_WYG_015-41b>¶
　三關志雁門封山表郡舊矣十八隘自宋有之宋失¶
　山後以此為防　山西之關四十有餘皆踞隘保固¶
　而聳拔雄壯則雁門為最　喬宇雁門山記午上關¶
　折西躡高嶺絶頂四望則繁峙五臺聳其東寜武諸¶
　山帶其西正陽石鼓挺其南朔州馬邑臨邊之地在¶
　其北　鄧亨疏代州雁門關西抵寜武偏頭東連紫¶
　荆倒馬逼近朔州威逺為京畿之藩籬作山西之屛¶
　垣自正統景泰年間以來也先俺答節從雁門關東¶
<pb:KR2k0049_WYG_015-42a>¶
　茹越等口入冦直至忻州繁峙五臺等州縣考之郡¶
　志亦云外遶羣山中開平壤自古戰守之區論之目¶
　前則偏頭寜武地方之要害相為甲乙圖之深遠則¶
　代州雁門關隘之𦂳關尤當注意¶
雁門守禦千戸所在布政司北三百六十里東至水峪¶
　口代州界二十里西至盤道梁堡三十里南至代州¶
　界三十里北至廣武城二十里東南到代州治　爾¶
　雅八陵西俞雁門是也(郭璞曰即/雁門山)山海經雁門者雁¶
<pb:KR2k0049_WYG_015-42b>¶
　飛出於其間　吕氏春秋雁門九塞之一　五朝志¶
　雁門有關官有長城有纍頭山有夏屋山　通典雁¶
　門郡南二十里有東陘關甚險固　唐志雁門有東¶
　陘關西陘關　宋志雁門有西陘胡谷雁門三砦¶
　金志雁門有夏屋山雁門山滹沱水鎮三雁門西陘¶
　胡谷　趙武靈王北畧中山至於房子遂之代北至¶
　無窮登黄華之上召樓緩謀彊兵　趙將李牧常居¶
　代雁門備邊以便宜置吏市租皆輸入幕府為士卒¶
<pb:KR2k0049_WYG_015-43a>¶
　費日擊數牛饗士習騎射謹烽火多間諜約曰冦即¶
　入盜即入收保有敢捕虜者斬冦每入烽火謹輙入¶
　收保不敢戰如是數嵗亦不亡失然冦以牧為怯趙¶
　王讓之牧如故乃使他人代將出戰數不利復請牧¶
　牧曰王必用臣臣如前乃敢奉令王許之牧至如故¶
　約邊士日得賞賜而不用皆願一戰於是乃具選車¶
　得千三百乗選騎得萬三千匹百金之士五萬人悉¶
　勒習戰大縱畜牧人民滿野冦小入佯北不勝以數¶
<pb:KR2k0049_WYG_015-43b>¶
　千人委之冦大率衆來入牧多為竒陣張左右翼擊¶
　大破之殺十餘萬騎滅襜襤破東胡降林胡單于奔¶
　走其後十餘嵗不敢近趙塞　漢元光元年十一月¶
　中尉程不識為車騎將軍屯雁門　五年發卒萬人¶
　治雁門阻險　六年遣驍騎將軍李廣出雁門失道¶
　而還　元朔元年三月冦入雁門敗都尉殺畧三千¶
　餘人遣將軍衛青出雁門獲首虜數千級　北齊河¶
　清二年周師及突厥至幷州望齊軍營甚整突厥咎¶
<pb:KR2k0049_WYG_015-44a>¶
　周人曰爾言齊亂故來伐之今齊人眼中亦有鐡何¶
　可當耶乃還至陘嶺凍滑鋪氊以度馬寒瘦膝已下¶
　皆無毛比至長城死且盡截矟杖之以歸　隋大業¶
　十三年雁門丞陳孝意奔還雁門雁門人殺之以城¶
　歸劉武周　唐大厯十三年回紇襲振武攻東陘入¶
　冦太原河東節度使鮑防與戰於陽曲敗績代州都¶
　督張光晟又戰於羊虎谷破之冦乃去　宋宣和七¶
　年十二月金尼瑪哈由雁門趨太原所過皆陷　明¶
<pb:KR2k0049_WYG_015-44b>¶
　景泰元年刑部右侍郎江瀾督修雁門關　雁門關¶
　巡檢司¶
國朝雍正四年設¶
廣武城在布政司北三百八十里東至茹越口堡九十¶
　五里西至朔平府馬邑縣界二十里南至代州六十¶
　里北至大同府應州界十里　雁門關守備初駐代¶
　州嘉靖二十三年移駐廣武城　廣武西二十里至¶
　太和嶺太和二十里至水勤口水勤二十里至弔橋¶
<pb:KR2k0049_WYG_015-45a>¶
　嶺弔橋三十里至廟嶺廟嶺三十五里至石匣口石匣¶
　十里至陽武峪陽武二十里至元岡口元岡三十里¶
　接寜武關之蘆板寨　廣武東十五里至水峪口水¶
　峪三十里至胡峪口胡峪二十里至馬蘭口馬蘭三¶
　十里至茹越口茹越三十里至小石口小石十里至¶
　大石口大石四十里至北樓北樓五十里至太安嶺¶
　太安五十里至團城口團城五十里接平刑關之平¶
　刑嶺　廣武城東横背嶺又東為葫蘆口又東為凌¶
<pb:KR2k0049_WYG_015-45b>¶
　雲口又東為水峪口廣武城西為太和口又西為白¶
　草口又西為八岔口　廣武墩南十三里至雁門北¶
　口北口十里至雁塔雁塔十里至南口南口十里至¶
　代　廣武北傳烽渾源州繇山南孤山墩應州繇山¶
　南羊腦墩山隂縣繇山南圪塔墩而傳崞忻州北則¶
　繇蘆板東則繇代柏林崖至班聶　三關志廣武當¶
　朔州馬邑大川之衝通忻代崞峙諸郡縣之要道凡¶
　由大同左右衛而入勢當首犯東越廣武則北樓平¶
<pb:KR2k0049_WYG_015-46a>¶
　刑皆敵衝也西越白草溝則夾栁樹鵰窩梁皆要害¶
　也雁門警備於是為急　嘉靖二十一年七月俺答¶
　糾青台吉呪剌哈哈剌漢及叛人髙懐智李天章等¶
　冦廣武南掠太原抵平陽韓信嶺乃還¶
白草溝　勾注山在州西北二十五里一名西陘上為¶
　太和嶺後為白草溝即廣武舊站通雲中　史記正¶
　義代州雁門縣有勾注山　勾注徑勾注山之仄漢¶
　髙帝自晉陽至平城繇此越代谷　水經注陘山南¶
<pb:KR2k0049_WYG_015-46b>¶
　北有長嶺嶺上東西有通道即鉼鐙也　魏勾注碑¶
　北方之險有盧龍飛狐勾注為之首　括地志勾注¶
　山一名西陘山夏屋山一名賈屋山在雁門縣　蘇¶
　厲遺趙王書秦反巠分先俞於趙徐廣曰爾雅曰西¶
　俞雁門是也正義曰巠音邢分字誤當作山字括地¶
　志云勾注山一名西陘山在代州雁門縣西北四十¶
　里俞音戍郭注云西隃即雁門山也按西先聲相近¶
　蓋陘山西隃二山之地並在代州雁門縣皆趙地也¶
<pb:KR2k0049_WYG_015-47a>¶
　　穆天子傳北巡至於鉼山之隊東升三道之隥獵於¶
　山北大風雨雪作黄竹之詩以歸　金志縣有西陘¶
　鎮¶
廣武故城州西十五里陘口之南即漢械繫婁敬地¶
　廣武城在馬邑縣南八十里韓王信與匈奴屯廣武¶
　以南漢兵大破之即此漢為縣屬太原郡　雁門廢¶
　縣州西北四十里即漢廣武縣隋改雁門有東西陘¶
　二關今廢　漢平城廢縣在雁門縣之西　括地志廣¶
<pb:KR2k0049_WYG_015-47b>¶
　武故城在代州雁門縣勾注山南四十五里　通典¶
　廣武縣故城在雁門縣西南有勾注山一名西陘山¶
　　舊唐志漢廣武縣隋為雁門縣　明一統志廣武¶
　故城在代州西一十五里　漢營隂館即今治魏徙¶
　雁門治廣武今州西故城㝷還隂館營上館城　漢¶
　高帝七年十月右賢王將萬餘騎與王黄等屯廣武¶
　以南冦晉陽將軍周勃酈商夏侯嬰破之追至離石¶
　定雁門樓煩諸縣夏侯嬰三陷陣　漢文帝後四年¶
<pb:KR2k0049_WYG_015-48a>¶
　冦大入雲中代屯勾注後五年冦三萬騎入雲中故¶
　楚相蘇意為將軍屯勾注　應劭曰山險名也在雁¶
　門隂館　魏牽招為雁門太守鮮卑步度根泄歸泥¶
　等將部落三萬附塞招自將歸泥等討軻比於雲中¶
　故郡大破之招通河西鮮卑附頭等十餘萬家繕治¶
　陘北故上館城置屯戍以鎮内外　晉咸和三年趙¶
　石虎以五千騎伐代代王紇那戰於勾注敗績奔大¶
　寗　元魏皇始元年八月自將兵四十萬南出馬邑¶
<pb:KR2k0049_WYG_015-48b>¶
　踰勾注燕幷州牧遼西王農棄城遁幷土悉降　武¶
　定元年八月齊獻武召夫五萬於肆州北山築城西¶
　自馬陵戍東自土隥四十日罷　周保定四年正月¶
　伐齊元帥楊忠以突厥衆壞齊長城而入席卷三十¶
　餘鎮齊人守陘嶺之隘忠擊破之留其裨將楊纂屯¶
　靈邱以為後拒而自以兵攻晉陽不利引還纂亦解¶
　歸　隋大業十一年八月北巡始畢勒騎四十萬謀¶
　來襲義成公主遣使告變乃疾馳至雁門始畢兵亦¶
<pb:KR2k0049_WYG_015-49a>¶
　至圍雁門城中兵民十五萬食止支二旬諸屬城皆¶
　破惟崞城守始畢急攻雁門矢及御前蕭瑀請諭將¶
　士不復東征髙麗厚為賞格且使人於義成公主以¶
　詔書繫木浮水以出徴兵從之九月唐公李淵子世¶
　民應募説屯衛將軍雲定興曰始畢以我倉卒不能¶
　赴援宜晝引旌旗夜鳴鉦鼓必謂我救兵大至不戰¶
　遁矣定興從之㑹義成公主亦使使告始畢曰北邊¶
　有急乃解圍去遂入樓煩關以還　按魏徙雁門郡¶
<pb:KR2k0049_WYG_015-49b>¶
　治廣武今廣武廢縣也郡尋還隂館隋開皇五年改¶
　廣武曰雁門縣即魏所徙郡治今廣武舊站也　唐¶
　武徳二年始畢可汗佐劉武周以五百騎入勾注¶
　宋太平興國五年三月契丹十萬騎入雁門代州刺¶
　使楊業率麾下數百騎自西陘出由小徑至雁門北¶
　口南向背擊之大破契丹殺其節度使駙馬侍中蕭¶
　多囉自是見業旌旗輒引去　雍熙三年三月都部¶
　署潘美自西陘入與契丹兵遇追至寰州破之神衛¶
<pb:KR2k0049_WYG_015-50a>¶
　軍都校薛超從潘美北征至雁門西陘路與遼師遇¶
　敗之斬首五百餘級超連被創血濡甲縷部分軍士¶
　自若　熙寜七年沿邊増修戍壘起舖舎雁門以¶
　北稍侵入蔚應朔三州界遼遣使來言疆事詔太常¶
　少卿劉怩境上㑹議八年春遼使蕭禧來㑹於大黄¶
　平議不能决初遼指蔚朔應分水嶺土隴為界及行¶
　視無土隴乃曰但以分水嶺為界凡山皆有分水無¶
　可指據遼復遣蕭禧來致圖書詔知開封府韓縝代¶
<pb:KR2k0049_WYG_015-50b>¶
　怩復遣使知制誥沈括先報聘括詣樞宻院閲故牘¶
　得頃歲所議疆事書指石長城為界去今所争黄嵬¶
　山三十餘里言之帝喜曰大臣殊不究本末幾誤國¶
　事括至遼遼相楊益戒來就議括得地訟之籍數十¶
　以應之遼知不可奪遂舎黄嵬而以天池請括還王¶
　安石進曰將欲取之必固與之於是詔縝割畀遼東¶
　西失地凡七百餘里其後遼復包取兩不耕地下臨¶
　雁門遂起用兵之釁時提㸃河東刑獄蔡廉上言不¶
<pb:KR2k0049_WYG_015-51a>¶
　可失要險起冦心不聽　兩鎮三關志北方之險盧¶
　龍飛狐勾注為之首宋之立國不競於岐溝之戰未¶
　能復盧龍不勝於陳家谷之師未能復飛狐兹又無¶
　名捐此不能全勾注譬之防川堤障悉淪何以遠溺¶
　故嘗曰宋之南渡不在於汴京之括金而在於分水¶
　嶺之畫界宋之遂亡不在於瓊崖之覆舟而在於襄¶
　鄧之失守　尹耕宋割分水嶺論夫地險有二山水¶
　是也水險主客共之山險主可專利宋人所割分水¶
<pb:KR2k0049_WYG_015-51b>¶
　嶺之地今不可考然嘗登雁門踰夏屋極目於勾注¶
　廣武之間而知陘山形如人字一脊中分山南據脊¶
　則利歸山南山北據脊則利歸山北遼人所以拳拳¶
　於此也　金朔州鄯陽縣有桑乾河太和嶺天池雁¶
　門關覇徳山而代州雁門縣有夏屋山雁門山有雁¶
　門西陘胡谷鎮是雁門勾注之險分𨽻朔代元破野¶
　狐嶺軍所以易於長驅深入也　元戊寅穆呼哩自¶
　西陘由太和嶺入河東攻太原忻代澤潞汾霍等州¶
<pb:KR2k0049_WYG_015-52a>¶
　悉降之遂徇平陽　金興定二年八月己酉元遣穆¶
　呼哩等帥步騎數萬自太和嶺徇河東乙夘收代州¶
　己夘十月復由雲中歴太和寨入葭州　元大徳五¶
　年興屯田於太和嶺之間分山隂雁門馬邑鄯陽洪¶
　濟金城寜武七屯　韓安國曰孝文帝嘗擁天下之¶
　精兵聚之廣武常谿　三關志雁門郡治廣武井水¶
　鹹苦民擔輦遠汲徃返七里漢建興四年魏雁門太¶
　守牽招凖望地勢因山陵之宜開廣武渠注水城内¶
<pb:KR2k0049_WYG_015-52b>¶
　甚得其濟¶
峪口州南東西二峩之中南入五臺界　峩嶺曲徑通¶
　微盤折而上越嶺復盤折而下五里至五臺白崖村¶
峩口州東南六十里接繁峙界有峩口寨堡　西二十¶
　有黒山寨堡¶
水峪口廣武站東十五里　翁萬達疏自水峪鴉兒崖¶
　起東至馬蘭口霍家坡止為垣五十三里有竒増添¶
　敵臺九十六舖屋二百八十八品窖五萬四千八百¶
<pb:KR2k0049_WYG_015-53a>¶
胡峪口水峪口東三十里¶
葫蘆口廣武横嶺背東　横嶺盤道勢最糾結故明時¶
　垣工最詳¶
凌雲口葫蘆口東北少東南至水峪口　翁萬達疏自¶
　凌雲口莱樹溝起至大安口閻家嶺止為垣四十五¶
　五里有竒石塹三十之一増添敵臺一十八舖屋五¶
　十四自凌雲口黄沙坡起東至大安嶺盡境及葫蘆¶
　頭横牆地止為垣二十丈五尺削崖垣二里有竒増¶
<pb:KR2k0049_WYG_015-53b>¶
　添敵臺五十四舖屋一百二十六品窖六千九百二¶
　十四¶
馬蘭口凌雲口少西北錯繁峙應州界　翁萬達疏自¶
　霍家坡起東至凌雲口黄沙坡止為垣四十里有竒¶
　増添敵臺八十一舖屋二百四十三品窖七千九百¶
七里堡西七里　馬站堡西十五里　古城堡西十五¶
　里　八里堡西二十里　窰子頭堡西二十里　陽¶
　明堡西二十二里　茹解堡西三十里　平城堡東¶
<pb:KR2k0049_WYG_015-54a>¶
　五里　二十里舖堡東二十里　門王堡東二十里¶
　　聶營村堡東三十里　下社村堡東四十里　梨¶
　園堡南七里　下田堡西北七里　上田堡西北十¶
　五里　花家村堡西北二十里　宇文堡西北二十¶
　里　常河堡西北二十里　官園堡西北三十里¶
　磨方堡東北十五里　薄村堡東北十五里　赤土¶
　堡東北二十里　馬村堡東北三十里　三家村堡¶
　東北四十里　望台堡東北四十里　鹿蹄澗堡東¶
<pb:KR2k0049_WYG_015-54b>¶
　北四十里　胡峪堡東北六十里　髙村堡東南八¶
　里　金盤村堡東南十里　選仁村堡東南十五里¶
　　下庄村堡東南十五里　東帳村堡東南二十里¶
　　黒山庄堡東南四十里　堡子土堡西南十五里¶
　趙村堡西南二十里　徐村堡西南二十里　閻村¶
　堡西南二十五里　白水堡西南十七里　下茹解¶
　堡西南三十里¶
　五臺縣¶
<pb:KR2k0049_WYG_015-55a>¶
石盆口縣東十五里為茹村繇茹村而東至石盆洞口¶
　繇石盆洞口入東北一谷為上峪袤四十五里路通¶
　高洪口臺懷鎮射虎川長城嶺繇石盆口南為下峪¶
　一水中流兩山夾岸路南通牛道嶺東南通黒山關¶
　　石盆口東山有柏寨有石盆溝　北漢天會十一¶
　年三月招收指揮使閻章以石盆砦詣宋鎮州降¶
髙洪口東南七十里南連石佛口北接大峪口路通阜¶
　平縣關口山明洪武九年置巡檢司　上峪北山下¶
<pb:KR2k0049_WYG_015-55b>¶
　為河口村虒陽河清水河滙此又上為高洪口又渡¶
　河北至松巖村入峪四十五里至是少平　高洪口¶
　巡檢司今寓城中¶
長城嶺由高洪口沿河至石嘴村北進則臺懐鎮又繇¶
　石嘴北上過紅崖為射虎川又北鐡舖村過盧家莊¶
　子東上二里至長城嶺直𨽻龍泉關界　龍泉關東¶
　臺東南六十里¶
大峪口東北五十里福勝都東通阜平縣西通崞縣北¶
<pb:KR2k0049_WYG_015-56a>¶
　通繁峙縣明永樂八年置巡檢司今裁　縣東北四¶
　十里為竇村鎮繇鎮東少北至南道頭又東至大峪¶
　口又東北至香城溝夾道山泉多虎豹又盤山而入¶
　至繁峙縣界西瓦梁¶
飯仙口東北一百二十里明永樂九年置巡檢司今裁¶
　　西南二十里有狐野口又西北二十里有趙勝口¶
石佛谷東南五十里百蘭都¶
黒山東南九十里接平山縣界山東為黒山關　小峪¶
<pb:KR2k0049_WYG_015-56b>¶
　兩山夾水一日度河者數十至耿家莊蓮花盆東入¶
　一谷翳林飛瀑為懸鐘堂又過砂崖吕家莊至黒山¶
　關　自黒山關下抵縣城百里澗山行水流逶曲即¶
　東峪溝也　油盆池在黒山下¶
摩天寨東北九十里峭壁插天高二十餘里上平地數¶
　頃可馳射　摩雲山　唐末蒲絳民避亂五臺壁摩¶
　雲山羣賊徃攻不克李罕之以百人攻拔之衆號李¶
　摩雲¶
<pb:KR2k0049_WYG_015-57a>¶
曹寨南七十餘里峻峋拔起四面石壁滹沱繞其下¶
國朝順治六年姜賊據之總兵李延壽募壯士登寨軍¶
　中夜先擊鼓以亂賊之聽乃鑿石下鐵椎如猿狖攀¶
　援而上賊不為備遂破¶
竇村鎮¶
國朝順治六年姜黨穴竇村鎮宣府總兵李延壽聲言¶
　牧馬代州刻期繇峩口進兵出賊不意夜驟馬竇村¶
　賊驚遁縱擊無一脱者五臺圍解¶
<pb:KR2k0049_WYG_015-57b>¶
臺懐鎮康熙五十二年設營墩汎三𨽻縣地餘𨽻繁峙¶
金剛庫康熙五十二年設營墩汎四¶
水月堂寨東北七十里上如覆甑下如壁立　元黄寨¶
　豆村山東山高峻　揚武寨東四十里險峻　&KR0946;髻¶
　寨南三十里　狐突寨南四十里　槐隂堡立崖上¶
　　東冶堡　東峽堡　髙家莊堡　穡頭堡　建安¶
　堡　河邊堡　兩澗堡　泉巖堡　郭家寨堡¶
　繁峙縣¶
<pb:KR2k0049_WYG_015-58a>¶
茹越口堡北六十里明正統十年築在布政司東北九¶
　十三里東至小石口堡二十里西至廣武城南至繁¶
　峙縣六十里北至大同府應州四十里　應州南三¶
　十里為茹越北口龍灣山南四十里為茹越北口¶
　宋志有繁峙茹越大石義興冶寳興軍瓶形梅回麻¶
　谷八砦　金志繁峙縣有茹越鎮　後唐末詔應州¶
　修茹越口　遼以雲州為西京則茹越之路自通¶
　明正統十四年九月瓦剌繇茹越口入掠忻崞繁峙¶
<pb:KR2k0049_WYG_015-58b>¶
　五臺¶
小石口堡東北八十里明正徳十一年築在布政司東¶
　北四百一十里東至北樓城三十里西至茹越口堡¶
　二十里南至繁峙縣四十里北至大同府靈邱縣界¶
　二十里　應州東南三十里大石口同　小石峪北¶
　二里有大石峪水𨽻應州小石峪有小石峪水𨽻應¶
　州¶
大石口堡東北八十里明正徳十一年築　宋端拱元¶
<pb:KR2k0049_WYG_015-59a>¶
　年遼人自大石路南侵知代州張齊賢預簡廂兵千¶
　人為二部分屯繁峙崞縣下令曰代西有冦則崞縣¶
　之師應之代東有冦則繁峙之師應之比接戰則郡¶
　兵集矣至是果為繁峙兵所敗　宋張耆言契丹雲¶
　應蔚朔四郡間遣人以文移至幷代非觀邊虛實即¶
　欲察識道路宜宻諭代州自雲應蔚至者繇大石口¶
　入自朔至者繇土隥入餘間路塞之以示險　金志¶
　繁峙縣有大石鎮¶
<pb:KR2k0049_WYG_015-59b>¶
北樓口城東北一百一十里布政司東北四百二十里¶
　東至平刑關六十里西至小石口堡三十里南至繁¶
　峙縣界四十里北至大同府廣昌縣界二十里　明¶
　正徳十一年城北樓諸堡凡十有一幷設北樓倉¶
　北樓北口在應州東南四十里　北樓口南通朗嶺¶
　關　嘉靖二十三年置游擊將軍别為營駐北樓口¶
　　三關叅將守備分駐北樓口各一員　唐武徳七¶
　年頡利願欸北樓關請互市上不之拒　胡松荅翟¶
<pb:KR2k0049_WYG_015-60a>¶
　中丞書雁門守備雖帶管其地然設在代州勢難遙¶
　制且代城甚堅其中固有代州振武衛與按察分司¶
　自足捍禦宜改置北樓口使備東十隘　王家屛三¶
　邊修守記甓二城北樓廣武増築土堡六古計砂澗¶
　福連房大營屯黒圪塔中莊¶
朗嶺關(舊名/狼嶺)東一百里應州南四十里路通應州界振¶
　武衛守備關下有馬跑泉¶
平刑關東一百三十里路通靈邱縣　一名瓶形雁門¶
<pb:KR2k0049_WYG_015-60b>¶
　關東二百三十五里路通靈邱縣西北連渾源州大¶
　寨口南接正定府阜平縣界　平刑營在布政司東¶
　北五百里東至直𨽻阜平縣界三十里西至繁峙縣¶
　一百三十里南至直𨽻阜平縣界十八里北至大同¶
　府渾源州一百二十里　大寨頭關在渾源州西南¶
　一百一十里　明設守備一員百戸一員征撡馬軍¶
　五百名守堡旗軍一百八十四名　金志繁峙縣有¶
　瓶形鎮　宣府鎮摘兵三千在平刑關駐劄專應援¶
<pb:KR2k0049_WYG_015-61a>¶
　呉王口别鎮兵三千在廣昌縣駐劄專應援浮圖峪¶
　插箭嶺等處　嘉靖二十三年巡撫都御史曽銑議¶
　大城雁門長城自老營丫角山至平刑關東八百餘¶
　里　楊博據要害疏大同則當守渾源靈邱廣昌銀¶
　釵驛馬等嶺協同保定鎮巡固守紫荆倒馬馬水口¶
　等處使不能越關而南山西則當守陽方神池老營¶
　堡偏關等處使不能越關而西其五臺繁峙平刑設¶
　在關外尤當一體戒嚴　明設平刑軍站去砂澗驛¶
<pb:KR2k0049_WYG_015-61b>¶
　太白驛各七十里¶
平刑關巡檢司雍正九年巡撫石麟　題請繁峙縣平¶
　刑關距縣治一百三十里路通直𨽻深山曲徑甚屬¶
　險要應裁平刑倉大使設平刑關巡檢專司巡緝兼¶
　理倉務¶
馬蘭口西北六十里代州應州界　翁萬達疏自馬蘭¶
　峪起東至平刑關止為垣三十九里塹十之一増添¶
　敵臺五舖屋十五品窖一萬六千九百四十五¶
<pb:KR2k0049_WYG_015-62a>¶
車道場口北樓營迤東南¶
太安嶺北樓城迤東東至鷂子澗溝十五里迤東接平¶
　刑營汛南至大營堡三十二里西至下角峪石罅嘴¶
　三十里迤西接北樓營汛北至石罅嘴二里迤北接¶
　渾源營汛　翁萬達疏自太安嶺起東至平刑關三¶
　嶺子盡境止為垣七十三丈増添敵臺八十九舖屋¶
　一百六十七品窖一萬四千七百四十八¶
臺懐鎮大名烟西六十里至峩口接代州東路汛　獅¶
<pb:KR2k0049_WYG_015-62b>¶
　子窩東至金閣嶺墩接五臺縣地¶
東城嶺在縣西南¶
峩嶺東南五十里越嶺至五臺大柏舖¶
西瓦厰村縣南五臺界繇東瓦厰村上金嶺入臺山¶
故縣堡　三泉堡　砂澗堡　太白堡　楊興堡¶
　崞縣¶
夾栁樹堡西北六十里明正徳十一年築　盤道口宋¶
　土隥砦宋志崞有蘆板陽武石峽土隥四砦　張耆¶
<pb:KR2k0049_WYG_015-63a>¶
　言契丹文移自朔至者宜繇土隥入以示險　唐武¶
　徳中上問劉世讓以備邊策答曰突厥數南冦者恃¶
　有馬邑為地耳如使勇將屯崞城厚儲金帛以招降¶
　者數出竒兵畧城下踐禾稼不踰歲馬邑可圖也上¶
　曰非公無可任者乃使馳驛經畧於是世讓至馬邑¶
　高滿政以地來降　宋雍熙三年十二月代州副部¶
　署盧漢贇敗契丹於土隥堡　雍熙中代州楊業戰¶
　没上訪近臣以䇿齊賢請行即授給事中知代州與¶
<pb:KR2k0049_WYG_015-63b>¶
　部署潘美同領緣邊兵馬是時遼兵自胡谷入冦薄¶
　城下神衛都校馬正以所部列南門外衆寡不敵副¶
　部署盧漢贇畏懦保壁自固齊賢選廂軍二千出正¶
　之右誓衆慷慨一以當百遼衆遂却先是約潘美以¶
　幷師來㑹戰無何間使為遼人所得齊賢以師期既¶
　漏且虞美衆為遼所乗既而美使至云師出幷州至¶
　北井得宻詔東師敗績於君子館幷之全軍不許出¶
　戰已還州矣於是遼兵塞川齊賢曰賊知美之來而¶
<pb:KR2k0049_WYG_015-64a>¶
　不知美之退乃閉其使宻室中夜發兵二百人持一¶
　幟負一束芻距州城西南三十里列幟燃芻遼兵遙¶
　見火光中有旗幟意謂幷師至矣駭而北走齊賢先¶
　伏土兵二千於土隥砦掩擊大敗之擒其北大王之¶
　子一人帳前舎利一人斬首百級獲馬二千器甲甚¶
　衆　翁萬達疏自夾栁樹西界小西溝起東至水峪¶
　口鴉兒崖止為垣十五里増添敵臺一百舖屋三百¶
　　盤道口堡布政司北三百七十里東至雁門所三¶
<pb:KR2k0049_WYG_015-64b>¶
　十里西至陽方口堡六十里南至崞縣七十里北至¶
　朔州六十里¶
陽武峪西南六十五里　陽武堡有楊六郎寨　秦太¶
　子扶蘇軍於此有太子崖　唐大厯十三年代州都¶
　督張光晟擊敗回紇於陽武峪　後唐清泰三年遼¶
　太宗繇陽武峪入雁門抵太原敗唐兵　宋都巡檢¶
　使楊延昭守陽武峪驍勇善戰遼人憚之時部將孟¶
　良焦贊同守焉　嘉靖二十年七月俺答由左衛猪¶
<pb:KR2k0049_WYG_015-65a>¶
　兒窊入掠馬邑朔州遂入陽武峪抵太原　明正徳¶
　間崞縣閻俊自陽武峪抵寜武關沿山鑿石架橋¶
　宋左拾遺張齊賢疏自河東初下臣知忻州捕得遼¶
　納米典史皆云自山後轉盤以授河東以臣料遼能¶
　自備軍食則於太原非不盡力然終為我有者力不¶
　足也河東初平人心未固嵐憲忻代未有軍砦入冦¶
　則田牧頓失擾邊則守備可虞及國家守要害増壁¶
　壘左控右扼疆事甚嚴恩信已行民心已定乃於雁¶
<pb:KR2k0049_WYG_015-65b>¶
　門陽武峪來争小利此其智力可料而知也　陽武¶
　峪巡檢司縣西七十里¶
石佛谷(石佛/峪口)西三十里北接朔州界元末用石壘寨明¶
　因之南通廟嶺其西北有郎嶺關明洪武七年千戸¶
　王原築　郎嶺口在西北四十里　雁門有東陘西¶
　陘之險崞縣有陽武石門之險　朔州西南七十里¶
　翠峯山東連石碣峪　唐志崞有石門(註石門關即/今崞城也)¶
蘆板口西南六十里明時傳烽崞縣繇蘆板始　金志¶
<pb:KR2k0049_WYG_015-66a>¶
　崞鎮一蘆板　蘆板寨巡檢司明設今裁¶
鵰窩梁口北八十里　胡松答翟中丞書五寨堡逺距¶
　偏頭寜武二關幾可二百里許敵小至要不敢深至¶
　其域大舉則將自保不暇是亦無用之贅員也莫若¶
　移五寨守備於夾栁鵰窩梁之間使守西隘八口¶
蓮花口堡明正徳十一年築　蓮花口西為盤道梁界¶
　　嘉靖二十年七月俺答繇小蓮花口火燒溝入繇¶
　山頂牛心寺宋家溝白九川廟嶺梁南下是月復繇¶
<pb:KR2k0049_WYG_015-66b>¶
　此口出　牛心寺口北五十里　宋家溝口北五十¶
　里　白九川口西北四十五里　廟嶺梁西三十里¶
　　王野梁口北五十五里此與夾栁樹路相通明嘉¶
　靖後修内邊首及王野梁¶
八岔口堡明正徳十一年八月提督都御史李鉞經畧¶
　關東西隘口各築堡置官守之八岔小蓮花於是創¶
　築堡焉¶
弔橋嶺北二十里上有秦王寨　弔橋嶺巡檢司後改¶
<pb:KR2k0049_WYG_015-67a>¶
　入石嶺關𨽻陽曲縣¶
元岡口堡西南八十里　有孟良城址存堡南十里有¶
　焦贊寨¶
石匣口西北四十五里¶
平山梁口西北三十五里¶
燕兒水口北六十里¶
羅漢洞口西南七十里　胡松答翟中丞書代朔崞峙¶
　之間土名魚兒川等處地頗曠衍截長補短方可數¶
<pb:KR2k0049_WYG_015-67b>¶
　千頃許比縁四方亡命逋逃於此俱治有屋廬伏藏¶
　間諜至難詰禁又斬伐山木日相吞食宜擇為衆所¶
　推者使為保長總小甲以管轄之防秋則授之器甲¶
　令擺邊¶
唐林崗南五十里南北通衢三關要道¶
上陽武西四十里　咸陽西北二十里　清安堡北三¶
　十里　段家堡　南高堡　朔寜堡　榆灣堡　焦¶
　家堡　西莊堡　神山堡　橋溝堡　茹莊堡　天¶
<pb:KR2k0049_WYG_015-68a>¶
　寜堡　大常堡　懐化堡　辛莊堡　半址堡　雙¶
　山堡　南賈堡　上封堡　同樂堡　貴茹堡　崇¶
　仁堡　横道堡　白石堡　班聶堡　天涯寨　茹¶
　岳堡　天家堡　天元堡(以上/土堡)原平堡　清安堡¶
　清和堡(以上/甎堡)¶
　¶
　¶
　¶
<pb:KR2k0049_WYG_015-68b>¶
　¶
　¶
　¶
　¶
　¶
　¶
　¶
　山西通志巻十五¶
