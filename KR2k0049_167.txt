# -*- mode: mandoku-view; -*-
#+TITLE: 山西通志
#+DATE: 2015-08-24 22:42:24.261110
#+PROPERTY: ID KR2k0049
#+PROPERTY: BASEEDITION WYG    
#+PROPERTY: JUAN 卷一百六十七
<pb:KR2k0049_WYG_167-1a>¶
欽定四庫全書¶
　山西通志卷一百六十七¶
　　祠廟(四/)¶
代州¶
舜廟在東南十五里舜山¶
闗王廟在州西南隅元天厯中建明𢎞治萬厯間胥重¶
　修最稱鉅麗¶
白楊神廟　唐令狐楚新廟碑代郡東四十里白楊有¶
<pb:KR2k0049_WYG_167-1b>¶
　祀實代之主　舊志以白楊神為漢文帝者謬¶
泰寜廟在泰山廟西¶
羊舌大夫祠在西二十里陽明堡祀晉叔向¶
趙武靈王祠在紫荆山巔¶
李將軍祠　祀趙將李牧有二一在州東南三十五里¶
　聶營村一在城南後移城北又移城中太僕寺牧守¶
　雁門破冦十萬衆十餘嵗不敢近趙邊城故祀之明¶
　夏啓題廟碑隂云李將軍不祀者數年有異流托堪¶
<pb:KR2k0049_WYG_167-2a>¶
　輿之說而責土人之廢祀也隨化去不可見都御史¶
　韓邦竒有記¶
代王神祠　魏地形志永安郡驢彛縣有代王神祠¶
扶蘇太子祠在東二十里宋政和八年建¶
勾注陘祠在勾注山巔前代累封廣祐靈應王洪武初¶
　改稱山神　宋慶厯中郡守張元以禱雨靈應撰記¶
　後勅封順應侯王崇極撰記¶
北斗山神祠在雁門故縣北一名牛斗山宋金元洊加¶
<pb:KR2k0049_WYG_167-2b>¶
　封號曰順徳侯佑順公廣佑靈應王明正徳四年祈¶
　雨靈應孫紹先撰記¶
亞澤祠　魏志在雁門¶
茹僕射祠在西峩口祀唐僕射茹昇嘗治峩谷水穿渠¶
　溉田故立祠¶
楊將軍祠在鹿蹄澗祀宋刺史楊業太平興國三年遼¶
　十萬衆冦雁門業以數百騎破之¶
二聖祠在西城第一門内¶
<pb:KR2k0049_WYG_167-3a>¶
崇報祠在平糴倉後¶
　五臺縣¶
臺駘廟在西南八里紫羅山¶
趙文子廟在東北四十里嵗四月十五日祭¶
李將軍廟在西城下縣令吳琮建¶
漢文帝廟在南十里南神山上一曰南神堖相傳帝為¶
　代王時獵于兹山歳三月三日土人結社祀之　宋¶
　時重修進士孫儼記¶
<pb:KR2k0049_WYG_167-3b>¶
葛仙翁廟在縣南元延祐中建¶
襄王廟在縣西南元至正中建¶
青山聖母廟在西北十里七月二十八日祀¶
碧霞元君廟在東北四十里九女山¶
雨神廟在縣南八里寳峯山¶
風神大王廟在北三十里北齊武平元年建¶
蒼山大王廟　邑人張壎記云五嶽神降靈於周定王¶
　時晉大夫家姓趙氏鄉人因祈雨靈應立祠¶
<pb:KR2k0049_WYG_167-4a>¶
龍灣龍王廟五一在東北四十里禱雨靈應一在麟鳯¶
　寺一在礦山縣東二十里一在峯山縣西北二里一¶
　在蕭家河少北¶
二帝行祠在縣西三十里元至元間建¶
趙簡子祠在南四十里簡子山¶
蘇子瞻祠　相𫝊蘇文忠公遊五臺憩此¶
五郎祠在北臺樓觀谷西宋楊業第五子出家於此¶
龍王宫舊在城南東阜後圯于河徙河東東巖今更移¶
<pb:KR2k0049_WYG_167-4b>¶
　東阜之東閻襄撰記¶
　繁峙縣¶
五穀行祠在雙井村明洪武年建¶
李衞公祠二一在大李村一在小李村¶
　崞縣¶
堯廟在堯元山¶
崞山廟　北魏世祖保母惠太后竇氏崞山别立寢廟¶
　建碑頌徳¶
<pb:KR2k0049_WYG_167-5a>¶
崞山神廟在崞山相𫝊建邑時有神兵助役名鬼兒坪¶
　立廟祀焉魏孝文遣官致祭　又傳神即秦將軍䝉¶
　恬宋政和五年重建祠有司嵗七月五日致祭¶
　　按元遺山崞山神記廟中有崞山神扁金安陽王¶
　　尚書無競筆¶
東嶽廟在南門外元至治三年建明成化初重修¶
闗王廟在東古城内明縣令袁應春重修撰記¶
凭牛神廟在凭牛山宋大中祥符二年駕詣亳州夜宿¶
<pb:KR2k0049_WYG_167-5b>¶
　孤山店衆馬不能起上怪問其故居民對曰此地有¶
　通聖郎君俗稱牛羊將軍上封為廣禪侯馬行如故¶
　因立廟明洪武十五年重修有司嵗五月五日致祭¶
靈湫廟　王大定請賜廟額記政和元年勅名靈湫廟¶
廣禪侯廟在上封都有水名神池宋祥符中建¶
栢枝神廟在栢枝山祀蘇魯都宋建明時七月二日有¶
　司致祭¶
風龍神廟在西北二十五里今徙玉皇廟前嵗三月三¶
<pb:KR2k0049_WYG_167-6a>¶
　日有司致祭明成化中重修¶
白龍王廟在西闗外歲五月十八日有司致祭¶
虸蚄神廟在湯武河南魏家庄東元至元間建明洪武¶
　六年重修𢎞治末増拓縣令莒仁撰記¶
魏鄭公祠在龍泉相𫝊駐師於此以劍挿地泉湧後人¶
　建祠明𢎞治中重修靳瑄撰記　舊志云西北二十¶
　五里龍池都有湧泉神祠唐魏徵李靖統兵過此後¶
　人立祠又壽陽西北五十里亦有祠¶
<pb:KR2k0049_WYG_167-6b>¶
李衞公祠在北三十里¶
五峯聖母祠在五峯山元至正三年建歳四月八日有¶
　司致祭旱禱輒應　明徐綬記云元至順元年暨明¶
　洪武十一年胥重修成化嘉靖間祈雨屢騐¶
烈婦張氏祠在南闗街東¶
楊氏三烈女祠在縣西南八十里¶
保徳州¶
河神廟五一在城北坡下明𢎞治十八年建¶
<pb:KR2k0049_WYG_167-7a>¶
國朝順治九年重修一在東郭山一在東闗闗帝廟左¶
　一在娘娘廟後一在康家灘¶
䕶國顯應王廟在州市東祀崔府君金皇統九年郡人¶
　張順元建元大徳中李廷顯重修有碑記¶
靈感廟在州西南後會村舊傳文殊菩薩化現於此旱¶
　禱立應¶
山神廟在南三十里¶
聖母廟二一在城内明崇禎中重修一在東郭山¶
<pb:KR2k0049_WYG_167-7b>¶
龍神廟二一在南郭闗帝廟左一在義合都三十里元¶
　至正十年修¶
五龍祠在南五十里龍池旁祈雨輒應¶
趙元帥祠在州東義門都三十里¶
里社壇　五都各一壇¶
　河曲縣¶
禹王廟在西五里黄河岸嵗三月十八日致祭舊𫝊河¶
　中有禹跡金承安太和間刺史梁襄判官杜逢春有¶
<pb:KR2k0049_WYG_167-8a>¶
　詩暨碑刻明正統間重修嘉靖三年縣令裴倧復修¶
崔府君廟在南二里明正徳中重修¶
北嶽廟在五門樓虸蚄寨上以二月朔暨八日鄉人祭¶
　禱¶
河神廟在天澗河東今廢¶
龍王廟並北嶽廟民嚴祀之¶
聖母廟在娘娘灘有碑記¶
解州¶
<pb:KR2k0049_WYG_167-8b>¶
舜廟在東北三十里趙村¶
風后廟二一在東五里中條山北址存一在城東闗外¶
　街北明萬厯間建¶
闗聖廟　闗聖州東十八里常平里小馮村人武安王¶
　廟在州城西門外百步南面條山北負硝池古紀宋¶
　大中祥符甲寅建祭以四月八日(王受封/爵之日)明𢎞治三¶
　年立春秋二祀¶
國朝順治元年定每年五月十三日祭九年¶
<pb:KR2k0049_WYG_167-9a>¶
勅封忠義神武闗聖大帝以四月初八五月十三日祭六¶
　　月二十四日以太牢祀康熙五十七年十月¶
御書義炳乾坤匾額敬懸殿内雍正四年聖裔解州闗居¶
　　斌授五經博士世襲雍正五年加封闗世三代為公¶
　　郡縣胥立廟(光昭公裕昌/公成忠公)後殿設供二仲月上戊日¶
　　五月十三日有司肅祀前殿用太牢後殿用少牢八¶
　　月定制五月十三日祭春秋二仲月庚日祭七年郡¶
　　縣胥嵗三祀¶
<pb:KR2k0049_WYG_167-9b>¶
　　附考¶
　　漢景耀三年秋九月追謚故前將軍闗某曰壯繆侯¶
　　　程敏政爵謚考闗將軍仕漢封漢夀亭侯謚壯繆¶
　　而今之祠扁止題曰壽亭侯不書謚意以漢為國名¶
　　故不書以繆為惡謚故削之為神諱也考之史漢夀¶
　　本縣名在犍為史稱費褘遇害於漢夀唐人詩亦曰¶
　　漢夀城邊野草春又昭烈勸進表前列銜曰前將軍¶
　　漢壽亭侯闗某若以漢為國名不當錯置於職名之¶
<pb:KR2k0049_WYG_167-10a>¶
　下至於謚法武功不成曰繆而繆穆古通用若秦穆¶
　公魯穆公在孟子漢穆生晉穆彤在史皆為繆宋岳¶
　飛謚武穆與此同意　古絳黃希聲曰篁□此論有¶
　見但蜀有漢壽屬梓潼郡乃昭烈入益州後所改葭¶
　萌之地今四川保寜府廣元縣也侯以建安五年在¶
　許受封何得預指此地乎東漢順帝陽嘉中改索陽¶
　縣為漢壽在今常徳府武陵縣北封時獨有此耳至¶
　昭烈勸進時侯遇害已二年若昭烈進漢中王羣下¶
<pb:KR2k0049_WYG_167-10b>¶
　上天子表有曰盪冦將軍漢夀亭侯臣闗某顧不引¶
　此何也　張萱謚議布徳執義曰穆中情見貌曰穆¶
　禮記大傳以序昭穆古本作繆左傳穆多作繆　說¶
　文長箋謚法名與實爽曰繆當作謬俗溷穆謚法布¶
　徳執義中情見貌通曰穆秦國兼有二君遂溷讀繆¶
　為謬非是　汲冢周書謚法解名與實爽曰謬不作¶
　繆　宋崇寧元年追封忠惠公　大觀二年加封武¶
　安王　李燾續通鑑長編宣和五年正月己夘禮部¶
<pb:KR2k0049_WYG_167-11a>¶
　奏闗某勅封義勇武安王今以從祀武成王廟契勘¶
　從祀諸將例不顯謚號合稱蜀將武安王從之徽宗¶
　實錄曰武安王闗某加義勇燾以謂禮部元奏乃是¶
　去義勇實録誤也　建炎二年三月二十五日加封¶
　壯繆義勇　淳熙十四年十一月二十一日加封英¶
　濟(荆門志鄭南/加封記同)淳熙十四年加封英濟王告勅詳藝¶
　文　明洪武元年復稱夀亭侯(禮官不考/落漢字)嘉靖十年¶
　稱漢將軍壽亭侯萬厯十八年加封協天䕶國忠義¶
<pb:KR2k0049_WYG_167-11b>¶
　帝勅解州廟名英烈四十二年十月十日加封三界¶
　伏魔大帝神威逺震天尊闗聖帝君天啟四年六月¶
　太常言漢前將軍夀亭侯業已帝而祝文猶侯似不¶
　相䝉有㫖神號遵皇祖加勅封祀　王弇州續藁闗¶
　將軍廟成客有請圖廊壁者予謂公以勇烈冠一時¶
　則無如白馬先登馘顏良首樊城破曹氏七軍僇龎¶
　徳降于禁以勲猷垂身後則無如七日役神鬼建玉¶
　泉寺為荆州第一刹驅風雨剪蚩尤俾河東鹽政復¶
<pb:KR2k0049_WYG_167-12a>¶
　故夫白馬樊城之蹟人人能言之後二事稍秘按天¶
　台智者以隋開皇十二年至當陽上金龍池月夜有¶
　具王者威儀二人一長而美髯豐表一少而秀發長¶
　者前致詞曰予闗某彼某子平也漢末分擾事不果¶
　願死有餘烈叨主此山敢問大徳聖師何枉神足智¶
　者曰欲建立道場耳神曰願憫我愚特垂攝受此去¶
　一舍山如覆船厥土深嘉吾二人當為力建一刹供¶
　䕶佛法願師安禪七日以須其成師既出定湫潭萬¶
<pb:KR2k0049_WYG_167-12b>¶
　尺化為平陸棟宇煥麗巧奪人目神即受五戒智者¶
　具書晉王廣上其事錫以嘉名而公遂為此寺伽藍¶
　神矣智者所謂肉身菩薩也宋政和中解州解池鹽¶
　至期而敗課輙不登帝召虛靖張真人詢之曰此蚩¶
　尤神暴也帝曰誰能勝之曰臣以委直日闗帥可也¶
　尋解州奏大風霆偃巨木已而霽則池水平若鏡鹽¶
　復課矣帝召虛靖而勞之曰闗帥其可得乎曰可俄¶
　而見大身遂充庭帝懼拈一崇寜錢投之曰以為信¶
<pb:KR2k0049_WYG_167-13a>¶
　明當勅拜崇寜真君也兩藏所記當不謬而史志俱¶
　遺之按黃帝經序曰黄帝殺蚩尤其血化為鹵今之¶
　解池是也又真定有蚩尤塚七所每當祭蚩尤其日¶
　白氣貫天則蚩尤之主鹽池蓋數千年猶存耳公固¶
　義勇使不受天台戒作玉泉功徳縱不令墮蚩尤道¶
　其去阿修羅能幾也尤子求善丹青聞予語而繪公¶
　四事于絹素以獻子求之所能貌者桓桓﨣﨣之氣¶
　與指撝跳盪分身百應之神竒而已公所為功與其¶
<pb:KR2k0049_WYG_167-13b>¶
　志不得也因敬為拈出之始貌公者皆面赤而先師¶
　所見者則晳而微酡馬亦純白故子求特因之　周¶
　倉平陸人縣北三十里有將軍堡倉嘗屯兵於此¶
三結義廟在州治東北禮賢坊街東明萬厯二十四年¶
　建¶
張桓侯廟在東北二十里龍居村¶
后土廟在南五里中條山之麓¶
成寳公廟在分雲嶺世傳神尸鹽澤宋宣和間建今廢¶
<pb:KR2k0049_WYG_167-14a>¶
潁川忠襄王廟在州南隅至正十四年中書平章政事¶
　察罕特穆爾破汝南妖賊於安邑南原又明年破賊¶
　於聞喜解人立廟樹碑孫著撰文¶
張公祠在西十五里底張村祀漢博望侯張騫¶
栁公祠在州治北今移州署南祀唐栁州刺史栁宗元¶
　　按唐書栁子厚河東人第進士博學宏詞科授校¶
　　書郎遷監察御史禮部員外郎後貶永州司馬徙¶
　　栁州刺史卒於官州人廟祀之韓愈栁州羅池廟¶
<pb:KR2k0049_WYG_167-14b>¶
　　碑序嘗與郡將魏忠謝寧歐陽翼飲酒驛亭謂曰¶
　　吾棄於時而寄於此與君等好也明年吾將死死¶
　　而為神後三年為廟祀我及期而死三年孟秋辛¶
　　夘侯降于州之後堂歐陽翼等見而拜之其夕夢¶
　　翼而告之曰館我於羅池其月丙辰廟成大祭過¶
　　客李儀醉酒慢侮堂上得疾扶出廟門即死明年¶
　　春魏忠歐陽翼使謝寜來京師請書其事於石余¶
　　謂栁侯生能澤其民死能驚動禍福之以食其土¶
<pb:KR2k0049_WYG_167-15a>¶
　　可謂靈也已　栁子厚龍城録羅池北龍城勝地¶
　　也役者得白石上微辨刻書云龍城栁神所守驅¶
　　厲鬼山左首福土氓制九醜觀此則子厚之為神¶
　　冥冥中乆定矣¶
　元祐七年詔賜唐栁宗元羅池廟為靈文廟　崇寜¶
　三年封栁宗元為文惠侯制詞曰生而昭爽後且不¶
　忘¶
胡公祠在闗帝廟西掖門内祀唐諫議大夫振武將軍¶
<pb:KR2k0049_WYG_167-15b>¶
　節度使胡証嵗春秋二仲上戊日祭¶
栁呂二先生祠在州治北即黄慈寺廢址¶
　安邑縣¶
池神廟在鹽池内唐大厯十二年建中為鹽池神殿左¶
　為條山神殿右為風洞神殿淡泉神廟在前左日神¶
　廟在東雨神廟在日神廟東胥鹽運司致祭大厯十¶
　三年韓滉奏解池產瑞鹽請置神祠賜號曰寳應靈¶
　慶池神曰靈慶公張濯撰記貞元十三年修太常博¶
<pb:KR2k0049_WYG_167-16a>¶
　士崔敖撰頌貞元十七年四月知解縣池陸位安邑¶
　池韋縱立池神祠頌碑崔敖撰文宋景徳辛丑立成¶
　寳公廟髙平范克允記　崇寜四年封池神東曰資¶
　寳公西曰惠康公淡泉神曰普濟公鹽風神曰薦寳¶
　侯大觀二年晉池神為王鹽風神為成寳公元加封¶
　鹽池神誥解州鹽池靈慶公可加號福源靈慶公學¶
　士王緯撰記元元貞三年加封解州鹽池神惠康王¶
　曰廣濟惠康王資寳王曰永澤資寳王靈慶公曰福¶
<pb:KR2k0049_WYG_167-16b>¶
　源靈慶公明初封為鹽池之神萬厯十七年錫廟號¶
　曰靈祐祠十九年御史蔣春芳重修池廟改為東西¶
　池神合祀於中以條山風洞二神左右配享¶
國朝順治八年御史趙如瑾重修雍正五年冬十月鹽¶
　花不種自生多至七百餘萬觔運司朱一鳯分司王¶
　又樸重修巡鹽御史碩色¶
題請加號以旌神功¶
欽定昭惠裕阜鹽池之神製造神牌安設致祭一次仍¶
<pb:KR2k0049_WYG_167-17a>¶
　令每嵗春秋致祭¶
帝舜廟在鳴條岡有唐開元二十六年碑明嘉靖中廟¶
　廢萬厯中縣吳愈復修¶
三聖廟在運城西北六里舊為河東書院萬厯八年相¶
　臣張居正毁天下書院都運李廷觀不果行改祀堯¶
　舜禹三聖後更名宗聖館復名育才館又西北二十¶
　里有四聖廟祀堯舜禹湯元延祐五年重建¶
后稷廟在原王庄¶
<pb:KR2k0049_WYG_167-17b>¶
周文王廟在市北村¶
韓文公廟在呂儒村¶
后土廟二一在縣城西門外一在運城北門外¶
黑龍神廟舊建黑龍潭旁今移任村春秋致祭¶
表忠祠　祀夏大夫闗龍逢舊在運城東察院左後移¶
　院右唐乾元中張謂書碑隂文¶
段干木祠在縣東北五十里明洪武十五年重修見一¶
　統志¶
<pb:KR2k0049_WYG_167-18a>¶
杜康祠舊通志在中杜里¶
吳泰軒祠在運城東門内明侍御史¶
　夏縣¶
舜帝廟在西南十五里姚村¶
禹廟二一在西十五里禹王城城中有青臺世傳禹治¶
　水八年塗山氏望思之地也後人於臺上建廟祀禹¶
　祭法鯀障鴻水而殛死禹能修鯀之功魏太和十六¶
　年詔曰夏禹禦洪水之災建天下之利可祀於安邑¶
<pb:KR2k0049_WYG_167-18b>¶
　用清酌尸祭隋制以伯益配唐開元禮祝版文曰維¶
　某年嵗次月朔日開元神武皇帝諱某謹遣具官姓¶
　名敢昭告于夏王禹惟王克平九土功施萬代式遵¶
　故實云云配座敢昭告于伯益氏惟公賛敷下土克¶
　蕃庶物率由舊章配享於夏王禹天寳七年詔夏王¶
　禹都安邑置一廟享祭仍取當時將相徳業可稱者¶
　二人以虞伯益秩宗伯夷配咸通九年縣令李備修¶
　傅覃撰記後漢乾祐元年重修原州司馬楊榮祚撰¶
<pb:KR2k0049_WYG_167-19a>¶
　記宋初三年一享乾徳元年詔仍以伯益配有司每¶
　三嵗仲春月行享牲用太牢崇寜四年詔於中太一¶
　宫南作寳成宫中置殿曰神靈祀黄帝東廡殿曰成¶
　功祀夏后氏禮用中祀幣用白仲春之月牲用太牢¶
　官造祭品元致和元年舜禹廟並依堯祠故事嵗春¶
　秋仲月上旬卜日有司吉蠲致祭官給祭物至正十¶
　四年重葺祠宇學士歐陽原功撰記有贍廟田八十¶
　畆明正徳十年重修吕柟撰記嘉靖九年縣令鍾恕¶
<pb:KR2k0049_WYG_167-19b>¶
　以啟少康配享三十四年地震止存正殿遺像後縣¶
　令李遐齡李溥増修青臺舊土基砌以磚石増髙十¶
　有三仞臺上建殿六楹以棲禹像遵舊制也萬厯十¶
　九年縣令髙奎重葺復清丈贍廟地一頃一十九畆¶
國朝康熙四十五年縣令蔣起龍重修嵗三月二十二¶
　日有司以少牢致祭一在城中明萬厯二年縣令陳¶
　世寳建進士王象乾撰記明末水圯廢為藥王祠¶
國朝康熙十五年縣令羅在公釐正臺上建樓題曰文¶
<pb:KR2k0049_WYG_167-20a>¶
　命為邑鉅觀¶
伯益廟在西十里下留村五月五日致祭蝗蝻為災禱¶
　祀輒應¶
后稷廟在西六十里稷王山下¶
晁錯廟在西三十里上晁村¶
陽公廟在縣治南十里中條山下栁谷口有陽公鄉唐¶
　諫議大夫城嘗隱於此韓昌黎諍臣論云學廣而聞¶
　多居于晉之鄙薰其徳而善良者幾千人栁谷舊有¶
<pb:KR2k0049_WYG_167-20b>¶
　廟縣令姜洪重修撰記¶
孫真人廟在蓮池禹廟左¶
五龍廟在西四十里鳴條岡上唐武徳六年建六月朔¶
　日有司致祭¶
西山龍王廟在東百餘里麻乂里旱禱輒應¶
風王廟在南栢塔山有風洞嵗清明日有司致祭今廢¶
巫相祠二一在東瑤臺山下一名巫咸山祀商相巫咸¶
　有二相墓山之左有巫谷　按巫咸父子世為商相¶
<pb:KR2k0049_WYG_167-21a>¶
　　孔安國書傳巫咸臣名馬融曰巫男巫也名咸殷¶
　之巫也　孔穎達正義君奭𫝊曰巫氏也當以巫為¶
　氏名咸　鄭康成曰巫咸謂之巫官　吕氏春秋巫¶
　彭作醫巫咸作筮　史記帝大戊時伊陟贊言于巫¶
　咸巫咸治王家有成作咸乂四篇又曰帝祖乙立殷¶
　復興巫賢任職　宋崇寧間禱雨有應詔封昭潤侯¶
　事見㫁碑大觀三年中書舍人張邦昌定算學詔封¶
　商相巫咸河東公山麓有祠久廢明洪武八年縣令¶
<pb:KR2k0049_WYG_167-21b>¶
　閻育等建新祠而以巫咸侑成化十三年𢎞治四年¶
　嘉靖四十四年¶
國朝康熙四十六年縣令胥重修嵗清明日七月望日¶
　十月朔日有司肅祀一在東門外¶
介之推祠在裴介里里多介姓故立祠¶
温公祠二一在縣學左祀邑先賢宋司馬温公　宋史¶
　本傳元祐元年九月光薨京師人罷市往弔鬻衣以¶
　致奠巷哭以過車嶺南封州父老亦相率具祭都中¶
<pb:KR2k0049_WYG_167-22a>¶
　及四方皆畫像以祀飲食必祝　崇寜二年四月詔¶
　毁光繪像靖康元年二月贈太師三月録其後建炎¶
　三年六月詔罷蔡確配享更以左僕射贈太師司馬¶
　光配享哲宗廟庭靖康初臣僚言司馬光之後再絶¶
　復立族子正正亦卒而光遺表恩澤已五十年不可¶
　復奏請許移奏見存曽孫使之世禄從之紹興十八¶
　年以監登聞鼓徐璉言繪像于景靈宫之壁　宋設¶
　配享功臣位于横街之南次内共十六位太師司馬¶
<pb:KR2k0049_WYG_167-22b>¶
　光在横街之南道東西向　端平二年十一月詔以¶
　司馬光從祀孔子廟庭　郡人祀公于縣學之左自¶
　宋迄元垂三百年延祐六年河東僉事額森布哈暨¶
　縣令李榮祖重繪神像國子祭酒李穉賓撰記明巡¶
　鹽御史潛江祁杲因舊祠隘陋改祠于縣治東北一¶
　在城西鳴條岡髙堠里墓旁¶
奈曼公生祠在縣南朱呂里元奈曼察罕特穆爾字廷¶
　瑞銀青光禄大夫中書平章政事陜西諸道行御史¶
<pb:KR2k0049_WYG_167-23a>¶
　臺中丞有捍禦功邑人立祠祀之歸暘撰記今廢碑¶
　存¶
王氏世賢祠在城西門内明正徳六年巡撫姜洪建祀¶
　翰林王翰長史王勵知府王政¶
賢令祠舊志云在北固門内祀縣令髙福楊宜鍾恕徐¶
　祚黃棟李全岳粹王言大岳相季遐齡李溥陳世寳¶
　楊溢孫養黙胡柟縣丞張世威邢宗道主簿王相趙¶
　金馮待聘¶
<pb:KR2k0049_WYG_167-23b>¶
　平陸縣¶
神禹廟在東五十里三門山上禹導河東至砥柱鑿三¶
　門故立廟唐天寳間鄉人梁友仁建元至正間増修¶
　明景泰時縣令李榮重修嘉靖三十四年更定祭儀¶
　嵗三月十日有司致祭¶
吳泰伯廟在縣治北吳山之麓周武王克殷求泰伯仲¶
　雍之後周章已君吳封其弟虞仲於周之北故夏墟¶
　因廟祀焉宋咸平間耆民闗成甫等建元至元時重¶
<pb:KR2k0049_WYG_167-24a>¶
　修明洪武乙亥嵗増修翰林編修王翰撰記𢎞治十¶
　三年重葺給事中馬騤撰記嘉靖　重修嵗三月望¶
　日致祭¶
思鄉廟在縣治南金雞堡上世傳為壽亭侯思鄉云宋¶
　開慶中建元大徳明洪武間重修以地震圯嘉靖三¶
　十九年縣令馬義重建¶
國朝康熙七年縣令陳國泰復修¶
宫之竒廟在東北舊辛宫里　榖梁晉假道於虞以伐¶
<pb:KR2k0049_WYG_167-24b>¶
　虢宫之竒諫曰晉國之使者辭卑而幣重必不便於¶
　虞虞公弗聴宫之竒又諫曰語曰唇亡則齒寒其虞¶
　虢之謂乎　正祀考曰直言切諫強之弗從愛國忠¶
　君惜其不遇　宋祥符三年耆民安國卿等立廟元¶
　至元間重修明王翰有宫之竒廟詩¶
大郎廟在縣北賢良里中條山南一峯上宋太平興國¶
　三年建¶
卧龍王廟在縣西西侯村元至正中建明成化間修旱¶
<pb:KR2k0049_WYG_167-25a>¶
　禱輒應¶
傅岩祠在縣東聖人澗上史記商王武丁夜夢得聖人¶
　名曰說以夢所見視羣臣百吏皆非也於是廼使百¶
　工營求之野得說於傅險中是時說為胥靡築於傅¶
　險見于武丁武丁曰是也與之語果聖人舉以為相¶
　殷國大治遂以傅險姓之號曰傅說　唐大厯間縣¶
　尉李同肇建侍御史楊轔撰文胡曽謁祠有詩宋五¶
　禮新儀祀商髙宗于陳州以商相傅說配元延祐初縣¶
<pb:KR2k0049_WYG_167-25b>¶
　令劉珪重修主簿續執中撰記嘉靖乙夘地震圯旋¶
　重建嵗四月八日有司致祭¶
讓畔神祠在縣西界興讓村祀虞芮二君　史記虞芮¶
　之君有獄不能决乃如周入界耕者皆讓畔民俗皆¶
　讓長皆慚相謂曰吾所争周人所恥何徃為祗取辱¶
　耳遂還俱讓而去以所争田為閒田至今民無耕者¶
　唐大中二年鄉人張仁檝建廟元元統明正徳間胥¶
　加葺焉四月八日有司致祭¶
<pb:KR2k0049_WYG_167-26a>¶
五戸將軍神祠在東三十里集津　水經注晉泰始二¶
　年正月武帝遣監運大中大夫趙國都匠中郎將河¶
　東樂世帥衆五千餘人修治河灘事見五戸祠銘五¶
　戸灘名也有神祠通謂之五戸將軍亦不知所以也¶
周將軍祠在北三十里有將軍城遺廟址存　將軍平¶
　陸人有武勇板觔虬髮儀容甚偉初為張寳將自恨¶
　事非其主後遇闗公於卧牛山上翻然曰遇將軍如¶
　披雲霧而見青天願步隨雖千里不辭也遂相從樊¶
<pb:KR2k0049_WYG_167-26b>¶
　城之役魏將龎德戰走乗小舟欲還曹仁營倉深知¶
　水性驅大筏衝翻小舟生擒龎徳上筏其驍健如此¶
　後守麥城死之¶
　芮城縣¶
地皇氏廟在西北十三里廟下有泉泉旁有村胥名地¶
　皇¶
大禹廟在東南四十里陌底渡曲裏村宋雍熙四年建¶
　明正統二年重修¶
<pb:KR2k0049_WYG_167-27a>¶
芮王廟在西十五里即讓畔神祠芮民廟祀之繇秦漢¶
　迄唐不替梁開平初勅建祠宇周顯徳間勅重葺宋¶
　端拱中詔毁淫祠兹廟不廢有碑金明昌時亦有碑¶
　今胥不存元大徳初進士何南卿撰記云正殿榜曰¶
　桑柔賁廕義取芮良夫之詩也門樓髙敞獻有殿舞¶
　有庭歌有臺左廊右廡廟貌崇煥歳清明中秋享祀¶
　不忒又云㐲劍現宋帝之宫霖雨退西狄之冦活焦¶
　枯之稼而殿重興救張地之厄而露臺建聲靈赫然¶
<pb:KR2k0049_WYG_167-27b>¶
　具存石碣　按記廟舊在縣西二十里鄭村即芮伯¶
　故城後徙縣西十五里枕崇岡　九域志有芮君祠¶
六軍廟在西二十里鄭村　左傳桓公四年秋秦師侵¶
　芮敗焉小之也冬王師秦師圍魏執芮伯萬以歸相¶
　傳周之六軍按兵不動芮人感之立祠¶
齊太公廟在東二十里東呂村南坡下有古碑二詳古¶
　蹟　唐開元十九年置太公尚父廟封武成王　配¶
　享西河守吳起列於右　從祀(左/)趙信平君亷頗¶
<pb:KR2k0049_WYG_167-28a>¶
　漢相國平陽侯曹參　左丞相絳侯周勃　大司馬¶
　冠軍侯霍去病　魏征東將軍晉陽侯張遼　蜀前¶
　將軍夀亭侯闗公　前燕太宰録尚書太原王慕容¶
　恪　梁太尉永寜郡公王僧辨　隋上柱國新義公¶
　韓擒虎　兵部尚書同中書門下三品中山公王晙¶
　(右/)趙馬服君趙奢　大將軍武安君李牧漢大將軍¶
　長平侯衞青　後魏太尉北平王長孫嵩　北齊右¶
　丞相咸陽王斛律光　唐禮部尚書聞喜公裴行儉¶
<pb:KR2k0049_WYG_167-28b>¶
　　兵部尚書同中書門下三品代國公郭元振　太¶
　尉中書令尚父汾陽郡王郭子儀(以上胥晉省/人故録之)宋建¶
　隆三年詔修武成廟與國學相對祥符元年加謚昭¶
　烈宋志以春秋二仲上戊釋奠武成王廟為中祀今¶
　東呂村廟相傳太公裔孫所建¶
段干木廟二一在東十里東張村有墓國語文侯過其¶
　廬必式又按圖經云先生于原上草廬中髙枕而卧¶
　秦遂解兵祠舊建縣東署曰魏文侯師段干木廟唐¶
<pb:KR2k0049_WYG_167-29a>¶
　貞觀元年范陽盧士牟撰碑銘宋制段干木廟有祈¶
　報禮一在西北二十三里下段村村多段氏明萬厯¶
　癸丑縣令趙廷琰暨裔孫段國禧建薛倫撰記¶
陳侯廟三一在東北三里廟下村祀漢陳平一在水門¶
　村一在洪原村¶
蔡侯廟在西南三十里蔡村東祀漢蔡邕明任裕統有¶
　重修廟記¶
張桓侯廟在東岳廟左¶
<pb:KR2k0049_WYG_167-29b>¶
西平王廟在陌底鎮祀唐功臣李晟宋政和元年李弼¶
　亮記¶
風雨二王廟在東北八里後周廣順元年辛亥守神祠¶
　張徳重修廊宇共三十四楹周七十七步宋大中祥¶
　符六年癸丑有石記題曰陜府芮城縣風雨二王廟¶
　重修立石　王舜民曰風雨廟在古魏城東北數十¶
　步髙岡上舊傳漢唐前建歳二月二日縣官親祭祈¶
　禱輒應¶
<pb:KR2k0049_WYG_167-30a>¶
河神廟在陌底渡明崇禎六年縣令范廷輔建¶
豐節侯廟在縣西門外勅封豐節侯禱雨輒應¶
卜子夏祠即文學書院魏文侯師子夏處舊有書院址¶
　微存明萬厯四十年縣令趙廷琰建祠以田子方段¶
　干木配享¶
國朝康熙初縣令畢盛讚重葺一在書院西北一里¶
三賢祠在東十里東張村祀卜子夏田子方段干木明¶
　嘉靖中重修地震圯萬厯季年縣令趙廷琰重修¶
<pb:KR2k0049_WYG_167-30b>¶
闗聖祠在東北五十里中條横嶺上解州要路乏水多¶
　盜明萬厯季年縣令趙廷琰建任光統撰記¶
萬丁祠在東北三十五里朱陽村相傳陳侯裔孫率其¶
　族人萬丁討羌戎克之¶
張睢陽祠在南門内明崇禎九年巡撫吳甡建祀唐忠¶
　臣張巡以南霽雲雷萬春配享　按公南陽人相傳¶
　遷葬芮城子孫家焉今江淮間祠宇相望號東平王¶
　　何喬新東平王廟碑道家者流謂王受命上帝為¶
<pb:KR2k0049_WYG_167-31a>¶
　瘟部帥察民善惡而賞罰焉王著神南土號封屢¶
　加其曰東平威烈昭濟顯慶靈祐王者宋景定元年¶
　十一月所封也¶
張府君祠在中街祀後周孝孫張元¶
王莊毅公祠在城東門内祀明太子太保刑部尚書王¶
　紀崇禎五年奉勅建春秋致祭¶
絳州¶
黄帝廟在東北二十里木贊村元時建¶
<pb:KR2k0049_WYG_167-31b>¶
禹王廟在南門東元中統年建明嘉靖中圯於河¶
伯益廟在州治中明成化間州守言芳建¶
羊舌廟在西闗有羊舌氏故里里人陶虛泉有記後廢¶
　為迎候㕔　羊舌子好直不容於晉去而之三室之¶
　邑邑之人攘羊而遺之羊舌子不受姬曰不如受而¶
　埋之羊舌子曰何不餉肸與鮒姬曰南方有鳥曰吉¶
　乾食其子不擇肉子多不義今肸與鮒童子也隨大¶
　人而化不可食以不義之肉乃盛以甕埋壚隂後攘¶
<pb:KR2k0049_WYG_167-32a>¶
　羊事敗吏發而視之舌尚存吏曰君子哉羊舌子不¶
　與攘羊矣¶
祚徳三侯廟宋元豐二年建今圯¶
靈輙廟在西闗有哺饑坂靈輙墓　左傳宣子田於首¶
　山舍於翳桑見靈輙餓食之舍其半曰宦三年矣未¶
　知母之存否今近焉請以遺之使盡之而為之簞食¶
　與肉置諸槖以與之既而與為公介倒㦸以禦公徒¶
　而免之問何故對曰翳桑之餓人也問其名居不告¶
<pb:KR2k0049_WYG_167-32b>¶
　而退遂自亡也　元王惲有詩明永樂間廟重修¶
紀信廟在北門外¶
東嶽廟在城東南隅元郭晉有記明成化間重建規模¶
　宏敞¶
華池龍王廟在羊角山禱雨輒應又馬首山有龍王祠¶
孚惠聖母廟在鼓堆山巔¶
五龍廟在西三林里元至元二十六年建¶
斛律光祠在衙子城東北隅金鄉貢進士孫鎮有墓記¶
<pb:KR2k0049_WYG_167-33a>¶
　　按記文唐長慶後守土者憫王之寃即墓地建影¶
　　堂晉天福中勅史張廷藴増拓今廢¶
梁公祠在北十里鼓堆北隅祀隋内軍將軍臨汾令梁¶
　軌宋治平元年薛宗儒撰記畧云開皇十六年梁公¶
　以亢陽頻災遂鑿山源開渠十二灌田五百頃邑民¶
　歌頌刻石戴賜後四百餘年宋太守王恪邑令宋基¶
　建祠元至正初郡守李榮祖得㫁碑於榛莽中砌孚¶
　惠廟壁張載輿記¶
<pb:KR2k0049_WYG_167-33b>¶
富公祠在州治儀門東正平令孫申有記明州守言芳¶
　易謨屈大升胥重葺　宋申之富公祠記富公以將¶
　作監丞開决絳郡即便㕔事植竹賞詠後通守易堂¶
　名曰富公¶
　　按富公以將作監丞通判絳州士民懐之故立祠¶
　　元祐初配享神宗廟庭紹聖中章惇謂弼嘗得罪¶
　　罷配享靖康復舊典¶
四瀆行祠在城北澤掌村元延祐元年建¶
<pb:KR2k0049_WYG_167-34a>¶
陶恭介公祠在察院南明嘉靖十年建侍郎江曉記¶
　聞喜縣¶
姜嫄廟在西北平池村元至元初建順帝至元六年重¶
　修縣令張敏記¶
國朝順治九年重修邑人李振壧記¶
舜廟在縣西姚村¶
禹廟　南官庄東吳村胥建歳春秋致祭元歐陽元記¶
后稷廟在北門外宋太平興國三年建嵗春秋有司致¶
<pb:KR2k0049_WYG_167-34b>¶
　祭¶
二帝廟在東鎮¶
伯益廟在宋家庄村¶
董父廟在倉底村北即董池神廟祠舊為婦人像土人¶
　名婆神金天眷中縣令賈葵謂董父有豢龍之功改¶
　正神位葺祠有記明隆慶壬申重修崇禎十四年縣¶
　令劉芳改建¶
成湯廟二一在南闗外宋元祐間建元至正元年達嚕¶
<pb:KR2k0049_WYG_167-35a>¶
　噶齊巴延布哈増修縣令張敏記明洪武二十四年¶
　重修一在條山中峯前有湫池禱雨多應¶
闗帝廟在西闗宋大觀三年建穎川阮升卿撰記元大¶
　徳七年地震圯至正二年重修明正徳嘉靖萬厯崇¶
　禎間胥増修¶
五龍廟在北二十里峩嵋嶺嘉靖間建邑人李汝寛記¶
　又有黑龍祠在黨家庄¶
商虎將軍廟在湯山池旁¶
<pb:KR2k0049_WYG_167-35b>¶
漢五虎將廟在南十五里槐樹坊¶
國朝順治五年建¶
二公祠在東門外明嘉靖四十年御史吳過改金塔寺¶
　為之祀唐裴晉公宋趙豐公邑人王宗舜有記崇禎¶
　八年都御史吳甡重修　宋五禮新儀祀唐憲宗章¶
　武皇帝於華州以中書令晉公裴度配　唐制憲宗¶
　廟配享贈太師裴度會昌六年十月勅　宋仁宗時¶
　孫瑜知蔡州毁吳元濟像以其祠祀裴度¶
<pb:KR2k0049_WYG_167-36a>¶
趙豐公祠二一在東五十里阜底村趙鼎謫吉陽軍書¶
　銘旌曰身騎箕尾歸天上氣作山河壯本朝不食卒¶
　後追封豐國公宋禮志淳熙中以特進觀文殿大學¶
　士諡忠簡趙鼎配享髙宗廟庭明嘉靖二年縣令張¶
　問行重修御史朱實昌記一在縣學東偏元學士歐¶
　陽元撰記今廢¶
桐鄉畏壘祠在東闗祀邑令任邱史載徳盩厔李復聘¶
　涪州文作新城王象乾靈壽申田孟津喬允升六人¶
<pb:KR2k0049_WYG_167-36b>¶
　翟繡裳記今廢¶
王公祠在東闗祀邑令王象乾¶
　河津縣¶
大禹廟在西北二十五里龍門東山巖上水經注大禹¶
　疏決梁山巖際鐫跡遺蹟尚存岸上并有廟祠祠前¶
　有石碑三所二碑大字紊滅不可復識一碑是太和¶
　中立元中統三年修河中禹廟廟成命侍臣阿哈圗¶
　代祭至元初道士姜善信奉勅重建賜名建極宫七¶
<pb:KR2k0049_WYG_167-37a>¶
　月龍門禹廟成命侍臣持香致祭有祝文致和元年¶
　禮部移太常送博士議舜禹之廟合依堯祠故事每¶
　歲春秋仲月上旬卜日有司蠲潔致祭官給祭物明¶
　嘉靖十五年御史余光縣令樊得仁建眺翠延勝二¶
　亭二十七年御史谷嶠縣令雍焯重修扁曰萬世永¶
　賴縣令張汝乾建龍門坊臨流亭　元王思誠河津¶
　縣總圖記臨思閣在龍門山頂俗名看河樓明薛文¶
　清遊龍門山記禹廟宫曰明徳制極宏麗明末燬于¶
<pb:KR2k0049_WYG_167-37b>¶
　兵惟臨思閣看河樓東司尚存相傳廟壁有吳道子¶
　山水手蹟今不存¶
國朝順治中修復正殿寢殿鐘鼓二樓東西廊舍¶
夏少康廟在西北四十里雙峯山下西嵦村¶
太史公廟在西二十五里元王思誠縣總圖記墓前有¶
　廟廟前有碑晉永嘉四年漢陽太守殷濟建石室立¶
　碑樹垣　太史公自叙曰遷生龍門耕牧河山之陽¶
杜康廟　呂才東臯子集序河渚東南隅地頗顯敞遂¶
<pb:KR2k0049_WYG_167-38a>¶
　為杜康立廟歲時致祭以焦革配焉¶
唐髙祖廟　唐地理志龍門有髙祖廟貞觀中置¶
后土廟在西北十五里黄沙嶺上土人名髙廟廟垣西¶
　有竹繵遺蹟相傳唐以前廟臨黄河係舟人挽舟者¶
子夏祠在西北五里辛封村明𢎞治間僉事胡漢建正¶
　徳間副使吳江修¶
三賢祠　祀子夏司馬遷文中子縣令劉達重修撰記¶
文中子祠在南三十里通化村相傳即文中子故里中¶
<pb:KR2k0049_WYG_167-38b>¶
　說云疏屬之南汾水之曲有先人之敝廬可以蔽風¶
　雨有田可以具饘粥此其地也明嘉靖間從祀孔廟¶
　十七年縣令陳大策於故里建祠隆慶六年縣令張¶
　汝乾改建¶
　　按通化村非河汾之北祠宜建黄頰山¶
三聖祠在縣治西南明嘉靖二十五年御史余時縣令¶
　雍焯建¶
平遼王祠在東十五里大黄村即薛仁貴故里村西有¶
<pb:KR2k0049_WYG_167-39a>¶
　紅蓼灘即仁貴射雁處縣令劉芳乆撰奉祀祭文¶
薛文清公祠在縣治南明𢎞治九年科臣具奏禮部具¶
　題勅下省邑特建祠宇兼賜名額嘉靖五年重修呂¶
　柟撰記三十一年御史尚維持&KR0702;縣令髙文學重修¶
　李承華撰記又縣治大街西有舊宅即文清講學處¶
　𢎞治戊申山西㕘政王盛題其門曰文清書院有記¶
　隆慶初縣令張汝乾拓地増建縣令劉希孟以弟子¶
　配饗者四人閻禹錫白良輔張鼎李㫤從祀者十二¶
<pb:KR2k0049_WYG_167-39b>¶
　人謝琚衞述王復楊潤周盛王盛楊諶荆詡杜駿陳¶
　銓楊亷張九功¶
　稷山縣¶
后稷廟　祭法烈山氏之有天下也其子曰農能殖百¶
　穀夏之興也周棄繼之故祀以為稷漢髙祖二年或¶
　言周興而邑立后稷之祠至今血食天下於是制詔¶
　天下立靈星祠常以歲時祀以牛　注后稷祠而謂¶
　之靈星者以稷配靈星　山海經后稷之孫叔均始¶
<pb:KR2k0049_WYG_167-40a>¶
　作牛耕　宋蜡祭東方設大明位西方設夜明位以¶
　神農氏后稷氏配配位以北為上南北壇設神農位¶
　以后稷配　縣南五十里有稷神山土人名稷王山¶
　相傳為后稷教稼地又下迪村有稷王城今稷廟有¶
　二一在稷神山頂東南有塔刻后稷明堂四字元至¶
　正間道士李自貞重建明隆慶元年縣令孫倌修王¶
　時濟記一在縣治西南元至正五年建廟後有聖母¶
　姜嫄祠段循記明𢎞治十年重修東西壁繪農功王¶
<pb:KR2k0049_WYG_167-40b>¶
　業圖萬厯三十四年建寢宫螽斯宫各三楹天啟間¶
　縣令焦浴重修植栢數十株¶
羲和廟在東北十五里中舍村祀陶唐歴官羲和氏元¶
　至正間重修廟後有塚明時三月望日有司致祭¶
禹王廟二一在華峪村元延祐二年建一在西舍村¶
泰伯廟在髙渠村有碑¶
亷將軍廟在亷城村有記¶
李牧廟在李老庄有李牧寨¶
<pb:KR2k0049_WYG_167-41a>¶
漢文帝廟在小寗里寺庄村有碑記曰景帝令郡國立¶
　廟¶
闗王廟在東北隅元中統至正間胥重葺内有神刀二¶
　欵識宋政和年號古槐二唐宋時物也明正統間増¶
　修永平路知事張獻言記¶
韋公廟　西魏保定初以韋孝寛立勲玉壁遂於玉壁¶
　置勲州宋元祐間建廟元王鄆詩短碑盛說鄖君靈¶
　萬騎隂風想平甸鄖君蓋韋公封號也明萬厯間縣¶
<pb:KR2k0049_WYG_167-41b>¶
　令李汝器重建東郭外梁綱記¶
薛萬徹廟在勲重村又峩嵋嶺有故宅¶
龍王廟在東一里元至正四年建¶
先天聖母廟在苑曲村¶
斛律王祠　北齊并州刺史斛律光守平隴有捍禦功¶
　明萬厯間縣令劉三錫建廟城隍廟東撰記今入雨¶
　花寺碑存¶
裴文獻公祠在東郭祀唐尚書僕射裴耀卿族人裴訪¶
<pb:KR2k0049_WYG_167-42a>¶
　建¶
二段祠在平隴村明隆慶三年縣令孫倌建梁綱記¶
后土祠二一在東北二十里李老庄宋皇祐三年京兆¶
　人段美禱於汾隂祠因立廟汾陽郭田記云内有古¶
　栢一株一在城西一里元大徳四年達嚕噶齊裴世¶
　賢修撰記¶
　絳縣¶
姜嫄廟在南三十里烟庄存雲嶺廟旁有塚金泰和中¶
<pb:KR2k0049_WYG_167-42b>¶
　進士王藻石刻云昔有伐木得斷碑於土中者字多¶
　漫漶而香火特盛元至正七年縣尉郭道逺重修有¶
　記　明天順八年修有司致祭¶
臯陶廟在岡底¶
晉文公廟在東二十里下村有塚呂夢得撰記¶
介子推廟在郇王寨宋張商英有詩¶
絳侯廟　漢髙祖六年周勃封絳侯宋五禮新儀祀漢¶
　太宗孝文皇帝以絳侯周勃配¶
<pb:KR2k0049_WYG_167-43a>¶
湫池龍王祠在南十五里湫池山頂旱禱有應¶
華池龍王祠在東十五里華池山又有帶溪龍王祠在¶
　縣東三里¶
坤柔祠舊志在西五里吳堡¶
　垣曲縣¶
堯廟在瞽塚村下堡¶
舜廟二一在瞽塚村上堡舊志縣北四十里為諸馮山¶
　浚井在焉山北為歴山土人名舜王坪東有大阜為¶
<pb:KR2k0049_WYG_167-43b>¶
　瞍塚東南有雷澤蓋大舜桑梓地也一在臯落嶺相¶
　傳公輸子建¶
禹王廟在西南二十五里金大定間許達建¶
湯王廟　四墱坂峪子下亳磨頭各一¶
湯妃廟在城東康熙五年縣令紀𢎞謨重修¶
邵公廟　後魏髙允為懐州刺史秋月巡境問民疾苦¶
　至邵縣見邵公廟廢毁不立曰邵公之徳闕而不禮¶
　為善者何望乃表聞修葺之¶
<pb:KR2k0049_WYG_167-44a>¶
閻羅廟在清亷村韓擒虎嘗云生為上柱國死作閻羅¶
　王故名¶
武廟在西門内明萬厯間縣令梁綱建邑中書舍人張¶
　翰芳記春秋二仲上戊日祭¶
伯王廟在城南一里¶
真武廟在五虎澗鷹嘴山巔下臨黄河上逼巉巖規模¶
　壯麗¶
龍王廟在南亳清河岸春秋二仲上戊日祭¶
<pb:KR2k0049_WYG_167-44b>¶
娥皇女英祠在歴山村南中庄里¶
車萬戸侯祠　諱湯舊在清亷村後改建謝村裔孫車¶
　&KR0406;奉祀¶
二公祠　祀大中丞葉琪分巡道劉世忠平陽太守李¶
　琮¶
忠烈祠在西闗廂祀明典史宋宗文暨鄉勇何某等諸¶
　人¶
吉州¶
<pb:KR2k0049_WYG_167-45a>¶
盤古廟在西五里岳家庄¶
伏羲廟在庖山巔相𫝊伏羲為人祖故此山亦名人祖¶
　山有舊碑𫝊為伏羲氏故宫¶
大禹廟在古龍門上口倚梯城魏孝文立碑¶
龍王廟三一在北門外知州林家徵重修一在西門外¶
　水潭前一在壺口前¶
石槽祠　元和志禹鑿山河水下趨峻急深七丈經行¶
　之處元禁捕魚今山中鑿空架槽濶五十步東流懸¶
<pb:KR2k0049_WYG_167-45b>¶
　注七十餘尺魚鼈所不能逰號石槽東岸有石槽祠¶
　禹之施功始此¶
晉文公祠在錦屏山巔明季燬於兵¶
國朝州守南鵬重建¶
王真人祠在曹庄村¶
　鄉寜縣¶
禹王廟在西百里即禹門¶
廉頗廟在南二十里尖山上¶
<pb:KR2k0049_WYG_167-46a>¶
白起廟在西南三十里林山上¶
后土廟在東闗金大定中建元至元中葺元貞元年明¶
　洪武萬厯間胥重葺¶
龍王廟在東二里又有五龍宫在東南九十里¶
晉文祠在北二十里¶
荀息祠在東十五里栢山上墓存宋建隆五年建¶
國朝康熙間縣令張聨箕重葺撰記¶
院川廟泰定三年孟夏記坐東北之岡陵環西南之川¶
<pb:KR2k0049_WYG_167-46b>¶
　澤¶
隰州¶
三皇廟舊在州東三十里合桑村有嘗穀臺六月六日¶
　祭後移北街明崇禎十五年知州戈用中建¶
神農廟舊志在州北合桑村六月六日祀¶
晉文公廟　宋劉景文博學能詩凜凜有英氣為東南¶
　將領蘇軾薦之得隰州以没景文晩嵗嘗夢與晉文¶
　公神交夢中酬唱甚多家有編録既至隰州三日謁¶
<pb:KR2k0049_WYG_167-47a>¶
　神祠所厯之地及拜瞻神像曉然夢中往還所在一¶
　日夢文公云已受帝㫖得景文為代月餘景文得疾¶
　郡人有宿郊外者見郡守嚴衛而入文公祠中凌晨¶
　趨府景文已屬纊矣¶
五鹿大夫廟在東南七十里五鹿山上¶
伍員廟在仵城鎮¶
曹氏三侯廟在熟村¶
豐濟廟在南十里即龍子湫祠宋崇寜二年禱雨有應¶
<pb:KR2k0049_WYG_167-47b>¶
　賜額豐濟大觀四年勅封順民侯廟明洪武初改稱¶
　今號¶
國朝康熙四十八年知州錢以塏重修¶
潤國侯廟在紫金山巔¶
卜子祠在安國寺左¶
國朝州守錢以塏建¶
述聖祠在卜子祠左¶
龍子湫祠在州東南十里嵗以四七月初十日有司致¶
<pb:KR2k0049_WYG_167-48a>¶
　祭¶
　蒲縣¶
蒲伊子廟在北五十里蒲子山世傳堯師蒲伊子隱此¶
晉文公廟在西南一里翠屏山嶺旁有嵗寒亭壁多題¶
　咏明末傾圯　左傳莊公二十八年夏晉侯使重耳¶
　居蒲城杜註今平陽蒲子縣僖公五年晉寺人披伐¶
　蒲蒲城人欲戰重耳不可曰保君父之命而享其生¶
　禄於是乎得人有人而校罪莫大焉乃徇曰校者吾¶
<pb:KR2k0049_WYG_167-48b>¶
　讐也遂出奔狄又西門内有行祠嵗五月五日祀¶
老子廟在縣東四十里¶
五鹿大王廟在北五十里五鹿山祀狐突¶
華池廟在西四十里張庄村¶
龍神廟舊在西南二里龍神溝今移小東闗歲六月六¶
　日致祭又有黑龍神廟在薛闗鎮¶
唐侯廟在縣西二里¶
　大寜縣¶
<pb:KR2k0049_WYG_167-49a>¶
伏羲廟在西南六十里土人名人祖山¶
孔山廟在城北¶
孔聖祠在大徳村舊有至聖暨四配十哲像明末縣令¶
　丁嘉謨移像於學祠廢¶
國朝康熙己巳鄉民於故址重建小廟仍肖聖賢像其¶
　中扁曰孔聖祠¶
共工氏祠在縣南阿龍村¶
朱太尉祠在北二十里房村¶
<pb:KR2k0049_WYG_167-49b>¶
孔大王祠在孔山巔¶
石子神祠在南六十里世傳衞大夫石碏之後¶
曹仙媪祠在馬鬭闗宋時有一仙媼攜幼女引一犬示¶
　寂於此肖像立祠居民有疾禱於神龕紙空裹輒有¶
　藥服之輒愈元大徳元年丁酉夏郭季隆撰記¶
河伯祠在馬鬭闗¶
青龍神祠在西五十里青龍堙山巔又有龍王祠在東¶
　闗¶
<pb:KR2k0049_WYG_167-50a>¶
聖母祠在翠微山¶
法王祠在西闗東南隅明隆慶壬申掘地得像邑令羅¶
　斐建廟¶
　永和縣¶
華池廟在縣西郊¶
佶北神廟在東北佶北山¶
雙山神廟在東南雙山¶
捕狐神廟在東南捕狐山¶
<pb:KR2k0049_WYG_167-50b>¶
伯王廟在縣南五里¶
后土祠在縣治西隅圪塔即聖母祠¶
龍王祠在東城下舊志有碑云北齊河清二年有龍躍¶
　自泉中立祠池上遂名為液泉¶
　¶
　¶
　¶
　山西通志卷一百六十七¶
