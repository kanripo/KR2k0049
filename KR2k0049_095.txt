# -*- mode: mandoku-view; -*-
#+TITLE: 山西通志
#+DATE: 2015-08-24 22:42:21.920101
#+PROPERTY: ID KR2k0049
#+PROPERTY: BASEEDITION WYG    
#+PROPERTY: JUAN 卷九十五
<pb:KR2k0049_WYG_095-1a>¶
欽定四庫全書¶
　山西通志卷九十五¶
　　名宦(十三/)¶
朔平府¶
漢¶
韓安國梁成安人嘗受韓子襍家説於鄒田生所事梁¶
　孝王有忠直聲建元六年為御史大夫元光元年雁¶
　門馬邑豪聶壹因大行王恢言上曰匈奴初和親¶
<pb:KR2k0049_WYG_095-1b>¶
　親信邊可誘以利隂使聶壹為間亡入匈奴曰吾¶
　能斬馬邑令丞吏以城降財物可盡得單于許之時¶
　安國與恢力辯卒從恢議伏車騎材官三十餘萬匿¶
　馬邑旁谷中衞尉李廣為驍騎將軍太僕公孫賀為¶
　輕車將軍大行王恢為將屯將軍大中大夫李息為¶
　材官將軍御史大夫韓安國為䕶軍將軍諸將皆屬¶
　䕶軍約單于入馬邑而漢兵縱發王恢李息李廣别¶
　從代主擊其輜重單于入漢長城武州塞覺引兵還¶
<pb:KR2k0049_WYG_095-2a>¶
　漢兵追至塞度弗及罷安國後行丞相事元朔二年¶
　卒¶
耿秉字伯初大司馬國子以父任為郎建初元年拜度¶
　遼將軍視事七年匈奴懷其恩信徴為執金吾章和¶
　二年封美陽侯永光三年卒諡曰桓侯¶
宋漢字仲和以經行著名舉茂才四遷西河太守又為¶
　度遼將軍立名節以威恩著稱拜大中大夫卒策曰¶
　宋漢清修雪白正直無邪前在方外仍統軍實懷柔¶
<pb:KR2k0049_WYG_095-2b>¶
　異類莫匪嘉績戎車載戢邊人用寧予録乃勲引登¶
　九列因病退讓守約彌堅將授三事未克而終朝廷¶
　愍悼恒其愴然詩不云乎肇敏戎功用錫爾祉其令¶
　將相大夫㑹葬加賜錢十萬及其在殯以全素絲羔¶
　羊之節焉¶
耿曄字季遇順帝初鮮卑冦縁邊殺代郡太守&KR0110;以烏¶
　桓校尉率諸郡卒出塞討擊大破之自後頻出輒克¶
　獲威振北方遷度遼將軍¶
<pb:KR2k0049_WYG_095-3a>¶
馬續字季則七嵗能通論語博觀羣籍善九章算術順¶
　帝時為度遼將軍續所在有恩威稱¶
种暠字景伯洛陽人仲山甫之後也舉孝㢘桓帝時遷¶
　使匈奴中郎將後冦入并凉二州擢為度遼將軍暠¶
　到營所先宣恩信誘降諸部其有不服然後加討羌¶
　虜先時有生見獲質於郡縣者悉遣還之誠心懷撫¶
　信賞分明由是羌胡龜兹莎車烏孫等皆來順服暠¶
　乃去烽燧除候望邊方晏然無警入為大司農遷司¶
<pb:KR2k0049_WYG_095-3b>¶
　徒卒并涼邊人咸為發哀匈奴聞暠卒舉國傷惜單¶
　于每入朝賀望見墳墓輒哭泣祭祀¶
李膺字元禮潁川襄城人祖父修為太尉膺性簡亢無¶
　所交接唯以同郡荀淑陳實為師友舉孝㢘累官烏¶
　桓校尉以公事免永夀二年鮮卑冦雲中桓帝聞膺¶
　能乃復徴為度遼將軍先是羌虜及疏勒龜兹數出¶
　攻鈔張掖酒泉雲中請郡百姓屢被其害自膺到邊¶
　皆望風懼服先所掠男女悉送還塞下自是之後聲¶
<pb:KR2k0049_WYG_095-4a>¶
　震遠域後再為司隸校尉獨持風裁以名聲自髙士¶
　有被其容接者名為登龍門遭黨事免歸起為長樂¶
　少府陳竇敗復廢張儉事起收捕鈎黨乃詣獄拷死¶
段熲字紀明武威姑臧人舉孝㢘延熹二年遷䕶羌校¶
　尉擊燒當等八種羌破之五年遷并州刺史六年冬¶
　復以熲為䕶羌校尉擊滇那等羌凡百八十戰悉破¶
　之封新豐縣侯後歴太尉司隸校尉楊球奏誅王甫¶
　并及熲遂飲鴆卒¶
<pb:KR2k0049_WYG_095-4b>¶
皇甫規字威明安定朝那人祖父稜度遼將軍規舉賢¶
　良方正對策梁冀忿其刺已以為下第託疾免歸冀¶
　誅拜太山太守延熹四年為中郎將討破羌零吾後¶
　徴拜度遼將軍至營數月上書薦中郎將張奐以自¶
　代曰臣聞人無常俗而政有治亂兵無强弱而將有¶
　能否伏見中郎將張奐才略兼優宜正元帥以從衆¶
　望若猶謂愚臣宜充軍事者願乞冗官以為奐副朝¶
　廷従之以奐代為度遼將軍規為使匈奴中郎將及¶
<pb:KR2k0049_WYG_095-5a>¶
　奐遷大司農規復代為度遼將軍規為人多意算自¶
　以連在大位欲退身避第數上病不見聽會友人上¶
　郡太守王旻喪還規縞素越界到下亭迎之因令客¶
　密告并州刺史胡芳言規擅逺軍營公違禁憲當急¶
　舉奏芳曰威明欲避第仕塗故激發我耳吾當為朝¶
　廷愛才何能中此子計耶遂無所問及黨事大起天¶
　下名賢多見染逮規雖為名將素譽不髙自以西州¶
　豪傑恥不得與乃自上言附黨宜坐朝廷知而不問¶
<pb:KR2k0049_WYG_095-5b>¶
　時人以為規賢在事數嵗北邊威服永康元年徵為¶
　尚書後封夀成亭侯邑二百戸讓封不受再轉䕶羌¶
　校尉卒¶
橋元字公祖梁國睢陽人舉孝㢘桓帝末鮮卑南部及¶
　髙句驪嗣子伯固並畔為冦鈔四府舉元為度遼將¶
　軍假黄鉞元至鎮休兵養士然後督諸守討擊及伯¶
　固等皆破散退在職三年邊境安静後遷太尉卒¶
崔寔字子眞涿郡安平人瑗子也舉至孝獨行明於政¶
<pb:KR2k0049_WYG_095-6a>¶
　體吏才有餘論當世便事數十條名曰政論指切時¶
　要言辯而确當世稱之拜議郎遷大將軍冀司馬與¶
　邊韶延篤等著作東觀出為五原太守五原土宜麻¶
　枲而俗不知織績民冬月無衣積細草而卧其中見¶
　吏則衣草而出寔至官斥賣儲峙為作紡績織絍綀¶
　縕之具以教之民得以免寒苦是時冦連入雲中朔¶
　方殺略吏民一嵗至九奔命寔整勵士馬嚴烽候冦¶
　不敢犯常為邊最先是瑗妻劉氏有母儀淑徳博覽¶
<pb:KR2k0049_WYG_095-6b>¶
　書𫝊及寔在五原常訓以臨民之政寔之善績母有¶
　其助焉後拜尚書稱疾免歸卒¶
陳翔字子麟汝南邵陵人少知名善交結察孝㢘太尉¶
　周景辟舉髙第累遷定襄太守後坐黨事考黄門北¶
　寺獄以無騐見原卒於家¶
賈琮字孟堅東郡聊城人舉孝㢘中平元年舉為交趾¶
　刺史民歌賈父又為冀州刺史州界翕然靈帝後大¶
　將軍何進表為度遼將軍卒於官¶
<pb:KR2k0049_WYG_095-7a>¶
魏¶
田豫字國讓漁陽雍奴人鄢陵侯曹彰征代郡以為相¶
　彰平代皆豫策也魏文帝初持節䕶烏桓校尉比能¶
　彌加素利共要誓豫以戎狄為一非内地之利乃先¶
　搆離之素利為比能所攻求救豫單將鋭卒深入冦¶
　前後斷截豫從他道引去冦追到馬城圍之十重豫¶
　出其不意追擊破之烏丸王骨進桀黠豫因出塞按¶
　行單將麾下百餘騎入進部進逆拜遂使左右斬之¶
<pb:KR2k0049_WYG_095-7b>¶
　顯其罪惡以令衆皆怖慴不敢動便以進弟代進威¶
　震沙漠山賊髙艾聚數千人冦鈔豫誘使素利部斬¶
　艾封長樂亭侯為校尉九年恒摧抑兼并乖散彊猾¶
　凡逋亡奸宄皆搆刺攪離使凶邪之謀不遂聚居之¶
　類不安而幽州刺史王雄支黨毁之遂轉為汝南太¶
　守領并州刺史外部聞其威名相率來獻豫性清約¶
　儉素賞賜皆散之將士素利等數來客見多遺牛馬¶
　豫悉轉送官皆以為前所遺物顯露不如持金乃密¶
<pb:KR2k0049_WYG_095-8a>¶
　懷金三十斤謂豫曰願避左右從之因跪曰我見公¶
　貧故前後遺公牛馬公輒送官今密以此上公可以¶
　為家資豫張袖受之答其厚意去後皆悉付外具以¶
　狀聞詔褒之曰昔魏絳開懷以納戎今卿舉袖以受¶
　狄金朕甚嘉焉賜絹五百疋豫以其半藏少府後復¶
　來以半給與外夷咸髙豫節州界寧肅百姓懷之徵¶
　為衞尉稱疾食卿禄卒嘉平六年下詔褒揚賜其家¶
　錢穀¶
<pb:KR2k0049_WYG_095-8b>¶
北魏¶
元安夀陽平王新城子景穆帝孫也髙祖賜名頤累遷¶
　懷朔鎮大將都督三道諸軍事北討詔徵赴京勗以¶
　戰伐之事對曰當仰仗廟算使呼韓同渭橋之禮帝¶
　歎曰壯哉王言朕所望也未發遭母憂詔遣侍臣以¶
　金革敦喻既殯而發與陸叡集三道諸將議軍途所¶
　詣於是中道出黑山東道趨士盧河西道向侯延河¶
　軍過大磧大破蠕蠕頤入朝詔曰王之前言果不虚¶
<pb:KR2k0049_WYG_095-9a>¶
　也後除朔州刺史及恒州刺史穆泰謀反遣使推頤¶
　為主頤密以狀聞泰等伏誅帝甚嘉之景明六年薨¶
　於青州刺史諡曰莊¶
源懷隴西王賀子謙恭寛雅有大度襲爵拜征南將軍¶
　尋持節督諸軍屯於漠南又督諸軍征蠕蠕六道大¶
　將咸受節度遷尚書令後例降公加衞大將軍景明¶
　二年除車騎大將軍詔為使持節加侍中行臺巡行¶
　北邊六鎮恒燕朔三州賑給貧乏兼採風俗考論殿¶
<pb:KR2k0049_WYG_095-9b>¶
　最事之得失皆先决後聞自京師遷洛邊朔遥遠加¶
　連年旱儉百姓困弊懷銜命巡撫存恤有方便宜運¶
　轉有無通濟時后父于勁勢傾朝野勁兄于祚與懷¶
　宿昔通婚時為沃野鎮將頗有受納懷將入鎮祚郊¶
　迎道左懷不與語即劾祚免官懷朔鎮將元尼須與¶
　懷少舊亦貪穢狼籍置酒請懷謂懷曰命之長短由¶
　卿之口豈可不相寛貸懷曰今日之集乃是源懷與¶
　故人飲酒之坐非鞫獄之所也明日公庭始為使人¶
<pb:KR2k0049_WYG_095-10a>¶
　檢鎮將罪狀之處尼須揮淚而已無以對之懷既而¶
　表劾尼須其奉公不撓皆此類也懷又表曰景明以¶
　來北番連年災旱髙原陸野不任營殖唯有水田少¶
　可菑畝然主將參僚専擅腴美瘠土荒疇乃給百姓¶
　因此困弊日月滋甚諸鎮水田請依地令分給細民¶
　先貧後富若分付不平令一人怨訟者鎮將已下連¶
　署之官各奪一時之禄四人已上奪禄一周北邊番¶
　鎮事異諸夏往日置官全不差别沃野一鎮自將已¶
<pb:KR2k0049_WYG_095-10b>¶
　下八百餘人黎庶怨嗟僉曰煩猥邊隅事尠實少畿¶
　服請主帥吏佐五分減二詔曰省表具恤民之懷已¶
　勅有司一依所上下為永準如斯之比不便於民損¶
　化害政者其備列以聞時細民為豪彊陵壓積年枉¶
　滯一朝見申者日有百數所上事宜便於北邊者凡¶
　四十餘條皆見嘉納正始元年九月蠕蠕率十二萬¶
　騎欲直趨沃野懷朔南冦恒代詔加使持節侍中出¶
　據北番指授規畧隨須徵發諸所處分皆以便宜從¶
<pb:KR2k0049_WYG_095-11a>¶
　事又詔懷子直寢徽隨懷北行詔賜馬一匹細鎧一¶
　具御矟一枝懷拜受訖乃於其庭跨鞍執矟大呼顧¶
　謂賓客曰氣力雖衰尚得如此蠕蠕雖畏壯輕老我¶
　亦未便可欺今奉廟勝之規總驍悍之衆足以擒其¶
　酋帥獻俘闕下耳時年六十一懷至雲中蠕蠕亡遁¶
　旋至恒代按視諸鎮左右要害之地可以築城置戍¶
　之處皆量其髙下揣其厚薄及儲糧積仗之宜犬牙¶
　相救之勢凡表五十八條自魏歴齊北鎮諸戍東西¶
<pb:KR2k0049_WYG_095-11b>¶
　九城是也遷驃騎大將軍三年六月卒年六十三懷¶
　性寛容簡約不好煩碎恒語人曰為貴人理世務當¶
　舉綱維何必須太仔細也譬如為屋但外望髙顯楹¶
　棟平正基壁完牢風雨不入足矣斧斤不平斵削不¶
　密非屋之病也故府寺議諡靖諡穆而詔曰府寺所¶
　執並不克允愛民好與曰惠可諡惠公¶
宇文福其先南單于之遠屬也世為擁部大人福少驍¶
　果有膂力性忠清以信馭人甚得聲譽後除懷朔大¶
<pb:KR2k0049_WYG_095-12a>¶
　將至鎮卒¶
宋世景河南尹飜第三弟西河人徙廣平少自修立精¶
　經義族兄弁甚重之對策上第左僕射源懷引為行¶
　臺郎巡察州鎮十有餘所黜陟賞罰莫不咸允遷徙¶
　七鎮别置諸戍明設亭堠以備北部懷大相委重還¶
　薦於世宗曰宋世景文武才略當今寡儔清平忠直¶
　亦少其比陛下若任之以機要終不減李冲也後母¶
　喪毁卒撰晉書未就¶
<pb:KR2k0049_WYG_095-12b>¶
婁寳代人伏連曽孫性淳樸好讀書明帝時為朔州刺¶
　史時邊事屢興人多流散及寳至稍安集之殘壤舊¶
　宅皆命葺構人歸繼路嵗考為天下最¶
楊椿華陰人朔州刺史寛謹之性英敏之才内政修明¶
　外防甚肅¶
北齊¶
髙叡小名須拔父琛髙祖弟也封南趙郡公斛斯椿等¶
　釁結髙祖將謀内討以晉陽根本召琛掌留後事以¶
<pb:KR2k0049_WYG_095-13a>¶
　為并肆汾大行臺僕射領六州九酋長大都督其相¶
　府政事琛悉決之卒諡貞平叡生三旬而孤聰慧夙¶
　成特為髙祖所愛襲爵顯祖受禪晉王天保八年除¶
　北朔州刺史都督北燕北蔚北恒三州及庫推以西¶
　黄河以東長城諸鎮諸軍事叡慰撫新遷量置烽戍¶
　内防外禦備有條法大為兵民所安有無水之處禱¶
　而掘井鍫插裁下泉源湧出至後號曰趙郡王泉九¶
　年車駕幸樓煩朝於行宫從還晉陽皇建初行并州¶
<pb:KR2k0049_WYG_095-13b>¶
　事孝昭臨崩預受顧託奉迎世祖於鄴突厥侵軼并¶
　州帝親御戎六軍進止皆令取叡節度以功復封宣¶
　城郡公世祖崩葬後數日議出姦倖和士開執之彌¶
　固乃被搆算拉殺於雀離佛院¶
髙勱字敬徳清河王岳子改封樂安王出為朔州行臺¶
　僕射後主晉州敗太后從玉門道還鄴都敇勱統領¶
　兵馬侍衞時佞幸閽寺猶行暴虐民間雞犬悉放鷹¶
　犬搏噬取之勱收儀同三司茍子溢狥軍欲行大戮¶
<pb:KR2k0049_WYG_095-14a>¶
　太后有令然後釋之劉文殊竊謂勱曰子溢之徒言¶
　成禍福何容如此豈不慮後生毁謗耶勱攘袂語文¶
　殊曰自獻武皇帝以來撫養士卒委政親賢用武行¶
　師未有折衂今西冦已次并州達官多悉委叛正坐¶
　此輩専政弄權所以内外離心衣冠解體若得今日¶
　斬此卒明日及誅亦無所恨王國家姻婭須同疾惡¶
　反為此言豈所望乎後入周¶
段榮字子茂姑臧武威人祖信家於五原郡榮専意星¶
<pb:KR2k0049_WYG_095-14b>¶
　象髙祖建義山東贊成大策為行臺右丞西北道慰¶
　諭大使巡方曉喻所在下之卒諡昭景¶
叱列平代郡西部人襲第一領民酋長孝昌末拔陵反¶
　叛茹茹餘衆入冦馬邑平以統軍屬有戰功後牧子¶
　作亂劉胡崘斛律可那律俱時搆逆以平為都督討¶
　定胡崘等髙祖起義平歸誠從平爾朱兆武定初除¶
　廓州刺史齊天保中卒諡莊¶
北周¶
<pb:KR2k0049_WYG_095-15a>¶
李淑仁隴西人朔州刺史驍健有武力征伐多竒功¶
庫狄迴洛代人朔州刺史少有武力儀貌魁偉以果斷¶
　稱¶
隋¶
源雄字世略西平樂都人隴西王纂子周封朔方郡公¶
　隋歴朔州總管突厥來冦雄輒捕斬之深為北部所¶
　畏平陳進位上柱國復鎮朔州二嵗徴還卒¶
郭衍字彦文太原介休人周儀同大將軍伐齊令衍從¶
<pb:KR2k0049_WYG_095-15b>¶
　陳王守千里徑又従戰於晉州追至髙壁大敗之仍¶
　從平并州以功授上柱國累封武山郡公隋開皇五¶
　年授朔州總管所部恒安鎮北接番境常勞轉運衍¶
　乃選沃饒地置屯田嵗剰粟萬餘石民免轉輸之勞¶
　又築桑乾鎮皆稱㫖十年從晉王廣鎮揚州大業中¶
　再封真定侯卒諡襄¶
李充隴西成紀人慷慨有英畧開皇中授上柱國武陽¶
　郡公拜朔州總管甚有威名為冦所憚¶
<pb:KR2k0049_WYG_095-16a>¶
裴肅字神封河東聞喜人開皇十七年自繕部侍遷朔¶
　州長史有能名¶
李克開皇中為朔州刺史有威名¶
王仁恭字元實天水上邽人仁夀中歴驃騎將軍從楊¶
　素擊平漢王諒進大將軍拜吕州刺史突厥冦邊詔¶
　以本官領馬邑大守始畢率騎數萬冦馬邑復令二¶
　特勒將兵南過時郡兵不滿三千仁恭簡精鋭逆擊¶
　破之獲數千級并斬二特勒其後突厥復入定襄仁¶
<pb:KR2k0049_WYG_095-16b>¶
　恭率兵四千掩擊之斬千餘級大獲六畜而還尋為¶
　校尉劉武周所害¶
宇文弼字公輔洛陽人慷慨有大節博學多能歴朔州¶
　總管¶
韓果少驍雄善騎射以功歴陞朔州刺史¶
魚俱羅馮翊下邽人身長八尺膂力絶人聲氣雄壯言¶
　聞數百步累以戰功封髙唐縣公進柱國仁夀中拜¶
　豐州總管初突厥數入境為冦俱羅輒擒斬之自是¶
<pb:KR2k0049_WYG_095-17a>¶
　突厥畏懼屏迹不敢畜牧於塞上後討賊劉元進等¶
　以誣死¶
楊廓大業中為朔州刺史煬帝北巡過代州邱和獻食¶
　甚精至朔州廓獨無所獻¶
唐¶
李素立趙州髙邑人貞觀中累拜揚州都督府司馬初¶
　突厥鐵勒部内附即其地為瀚海都䕶府即燕然都¶
　䕶也詔素立領之時闕泥熟别部數梗邊素立以為¶
<pb:KR2k0049_WYG_095-17b>¶
　不足用兵遣使諭降夷人感其惠率馬牛以獻素立¶
　止受酒一杯歸其餘乃開屯田立署次虜益畏服封¶
　髙邑縣侯綿州刺史後徙蒲州㑹卒髙宗特廢朝一¶
　日諡曰平¶
田仁會雍州長安人擢制舉仕累左武侯中郎將太宗¶
　征髙麗而薛延陀以數萬騎掩河内詔與執失思力¶
　率兵擊敗之尾逐數百里延陀幾生得璽書嘉慰六¶
　遷勝州都督境有宿賊依山剽行人仁會發騎捕格¶
<pb:KR2k0049_WYG_095-18a>¶
　夷之城門夜開道無冦跡累遷右衞將軍卒諡曰威¶
程務挺洺州平恩人以軍功遷右領軍衞中郎將破突¶
　厥六萬騎於雲州永隆中阿史那伏念叛詔裴行儉¶
　討之務挺為副將仍檢校豐州都督時伏念屯東牙¶
　山務挺引兵赴之伏念懼乃間道降於行儉裴炎以¶
　為非行儉功封務挺平原郡公遷左武衞大將軍單¶
　于道安撫大使禦突厥善綏禦士服其威愛突厥憚¶
　之不敢盜邊後申救裴炎被害突厥聞之率相慶為¶
<pb:KR2k0049_WYG_095-18b>¶
　立祠每出師輒禱焉¶
唐璿字休璟京兆始平人明經髙第永淳中為朔州長¶
　史突厥圍豐州都督崔知辨戰死時議棄豐保靈夏¶
　璿上疏詳陳其利害髙宗從之以功封宋國公同中¶
　書門下三品卒贈荆州大都督諡忠¶
張仁愿華州下邽人有文武才則天時為并州都督長¶
　史神龍二年移潞州三年突厥入冦朔方軍總管沙¶
　吒忠義為賊所敗詔攝御史大夫代忠義統衆仁愿¶
<pb:KR2k0049_WYG_095-19a>¶
　至軍而賊衆已退乃躡其後夜掩擊大破之先朔方¶
　軍北與突厥以河為界河北岸有拂雲神祠突厥將¶
　入冦必先詣祠祭酧求福因牧馬料兵而後渡河時¶
　黙啜盡衆西撃突騎施婆葛仁愿請乗虚奪取漠南¶
　地於河北築三受降城首尾相應以絶其南冦之路¶
　太子少師唐休璟以為兩漢以來皆北守黄河今於¶
　冦境築城恐勞人費功終為賊虜所有建議以為不¶
　便仁愿固請不已中宗竟從之仁愿表留年滿鎮兵¶
<pb:KR2k0049_WYG_095-19b>¶
　以助功時咸陽兵二百餘人逃歸盡擒之一時斬城¶
　下軍中股栗役者盡力六旬而三城就以拂雲祠為¶
　中城與東西兩城相去各四百餘里皆據津濟遥相¶
　應接其北皆大磧也拓地三百餘里於牛頭朝那山¶
　北置烽堠一千八百所自是突厥不得度山放牧朔¶
　方無復冦掠減鎮兵數萬人仁愿初建三城不置壅¶
　門及卻敵戰格或曰邊城不為守備何也仁愿曰兵¶
　貴攻取不宜退守冦若至此即當併力出戰迴顧望¶
<pb:KR2k0049_WYG_095-20a>¶
　城猶須斬之何用守備生其退恧之心也其後常元¶
　楷為總管始築壅門議者益重仁愿而輕元楷焉仁¶
　愿嘗奏用監察御史張敬忠等數十人皆以文章著¶
　稱多至大官時稱其知人景龍二年拜左衞大將軍¶
　同中書門下三品封韓國公春還朝秋復督軍備邊¶
　中宗賦詩祖餞賞賜不可勝紀尋加鎮軍大將軍睿¶
　宗初致仕加兵部尚書卒贈太子少傅仁愿為將號¶
　令嚴將吏信服按邊撫師賞罰必值功罪後人思之¶
<pb:KR2k0049_WYG_095-20b>¶
　為立祠受降城出師輒享焉¶
王晙滄州景城人擢明經第則天末累拜鴻臚卿充朔¶
　方副大總管安北大都䕶豐安定遠等城並受節度¶
　開元二年以破吐蕃功封清源縣男進并州都督府¶
　長史明年突厥黙啜為拔曳固所殺其下多降分置¶
　河曲晙上書言宜置内地不然者且必有變書未報¶
　而虜已叛乃敇晙將并州兵濟河以討之晙間行卷¶
　甲捨幕趨山谷夜遇雪恐失期誓於神曰晙事君不¶
<pb:KR2k0049_WYG_095-21a>¶
　以忠不討有罪天所殛者當自䝉罰士衆無罪心誠¶
　忠而天監之則止雪反風以奬成功俄而和霽自東¶
　道追及大破之獲級三千又破&KR0932;趺部勺磨等封清¶
　源公徙封中山郡公進吏部尚書太原尹代張説為¶
　兵部尚書同中書門下三品充朔方節度大使河北¶
　河西河東隴右盡屬卒贈尚書左丞相諡忠烈¶
田歸道雍州長安人仁會子擢明經第累拜左衞郎將¶
　黙啜請和將至單于都䕶府詔攝司賓卿往勞黙啜¶
<pb:KR2k0049_WYG_095-21b>¶
　請六胡州地及都䕶府地不得執歸道將害之歸道¶
　色不撓詈且讓為陳害福會有詔賜黙啜綵粟許結¶
　婚於是更以禮遣歸道既還具陳黙啜不臣狀請備¶
　邊已而果驗神龍中遷右金吾將軍卒追封原國公¶
　諡曰烈¶
解琬魏州元城人舉幽素乗邊二十年景雲二年再拜¶
　朔方軍大總管分遣隨軍要籍官料三城兵省戍十¶
　萬尋授右武衞大將軍兼檢校晉州刺史賜爵濟南¶
<pb:KR2k0049_WYG_095-22a>¶
　縣男終同州刺史¶
顔真卿字清臣開元進士甲科四命為監察御史使河¶
　隴時五原有寃獄久不決天且旱真卿辯獄而雨郡¶
　人呼御史雨復充河東朔方試覆屯交兵使朔方令¶
　鄭延祚母卒二十九年殯僧舍垣地真卿劾奏之兄¶
　弟終身不齒天下聳動歴拜太子太師封魯郡公死¶
　節諡忠烈¶
韓游瓌靈武人始為朔方節度郭子儀裨將安禄山使¶
<pb:KR2k0049_WYG_095-22b>¶
　阿史那從禮將同羅突厥五千騎偽降於朔方出塞¶
　門誘河曲九蕃府六胡叛部落五十萬子儀使游瓌¶
　率辛京杲擊破之九蕃府還附以功累拜邠寧節度¶
　使檢校尚書左僕射與馬燧渾瑊共平河中終右龍¶
　武統軍諡曰襄¶
李光進河曲部落稽阿跌之族隸朔方軍姊適舍利葛¶
　旃殺僕固瑒而事河東節度使辛雲京因依葛旃家¶
　於太原至徳中以破賊功授代州刺史封范陽郡公¶
<pb:KR2k0049_WYG_095-23a>¶
　郭子儀討大同横野及河北殘冦用光進為都知兵¶
　馬使封武威郡王元和四年討王承宗范希朝表為¶
　步都虞候六年充單于大都䕶振武節度使賜姓李¶
　氏卒贈尚書左僕射¶
李景畧幽州良鄉人大厯末客河中闔門讀書李懷光¶
　為朔方節度景畧署巡官五原將張光殺其妻以貲¶
　市獄前後不能決景畧覈實論殺之既而有若如厲¶
　者敬謝庭中如光妻狀顯名於時回紇將南冦朝議¶
<pb:KR2k0049_WYG_095-23b>¶
　當得良將舉景畧拜豐州刺史天徳軍都防禦使窮¶
　塞苦寒地瘠鹵邊戸勞瘁景畧至節用約已與士同¶
　甘苦鑿感應永清二渠溉田數百頃儲廩器械畢具¶
　威令肅然以禮制虜聲雄北疆回紇畏之卒於屯贈¶
　工部尚書¶
任迪簡京兆萬年人舉進士為天徳軍使李景畧判官¶
　性重厚嘗軍宴行酒者誤以醯進迪簡以景畧性嚴¶
　慮坐主酒者乃勉飲盡之而偽容其過以酒薄白景¶
<pb:KR2k0049_WYG_095-24a>¶
　畧請換之於是軍中皆感悦貞元二十年景畧卒衆¶
　以其長者議請為帥監軍聞之拘迪簡於别室軍衆¶
　連呼而至發扃取之表聞徳宗使察之具以軍情奏¶
　除豐州刺史天徳軍使時公私缺乏欲饗士無所給¶
　至與門下同糲食身居㦸戸踰月軍中感其公請安¶
　卧内三年上下完充自殿中監授兼御史大夫加常¶
　侍入拜太常少卿出鎮易定以疾改太子賓客卒諡¶
　曰襄¶
<pb:KR2k0049_WYG_095-24b>¶
石雄徐州人敢毅善戰黨項擾河西召隸振武劉沔軍¶
　破羌有勞會昌初回鶻入冦連年掠雲朔牙五原塞¶
　下詔雄為天徳防禦副使兼朔州刺史佐劉沔屯雲¶
　州沔召雄謀雄即選沙陀李國昌及契苾拓跋雜虜¶
　三千騎夜發馬邑旦登振武城望之見罽車十餘乗¶
　從者朱碧衣諜者曰公主帳也雄潛使喻之穴城夜¶
　出縱牛馬鼓譟直𢷬烏介帳可汗單騎走斬萬級獲¶
　馬牛羊不貲迎公主還進豐州防禦使武寧李彦佐¶
<pb:KR2k0049_WYG_095-25a>¶
　討劉&KR1027;逗留以雄為晉絳行營諸軍副使時王宰屯¶
　萬善劉沔屯石會闗顧望莫先進雄受命即勒兵越¶
　烏嶺破賊五壁斬獲千計賊大震雄臨財㢘賜與輒¶
　置軍門自取一匹縑餘悉分士伍繇是衆感發無不¶
　奮武宗喜曰今將帥義而勇罕雄比者就拜行營節¶
　度使代彦佐徙河中稹危蹙其大將郭誼密獻款衆¶
　疑其詐雄大言曰誼為稹謀主今欲殺稹乃誼自謀¶
　又何疑雄以七千人徑薄潞受誼降進檢校兵部尚¶
<pb:KR2k0049_WYG_095-25b>¶
　書徙河陽白敏中猥曰黑山天井功所酬已厭拜神¶
　武統軍卒¶
范希朝河中虞鄉人徳宗初除振武節度使加檢校禮¶
　部尚書振武有党項室韋諸郡時為盜希朝於要害¶
　置柵堡斥候嚴密人遂獲安為盜者必殺無赦戎虜¶
　甚憚之曰有張光晟苦城乆矣今聞是乃更姓名而¶
　來其見畏如此蕃落凡有進獻無所受積十四年皆¶
　保塞不為横城中少樹希朝於他處市栁子命軍人¶
<pb:KR2k0049_WYG_095-26a>¶
　種之俄遂成林居人賴之貞元末表請入朝時諸鎮¶
　不以事自述職者希朝而已拜檢校右僕射兼金吾¶
　大將軍元和初累遷河東節度使敗王承宗於木刀¶
　溝除左龍武統軍致仕卒贈太子太師諡曰宣武¶
髙霞寓范陽人從平劉闢封感義郡王元和五年以左¶
　威衞將軍從吐突承瓘擊王承宗加散騎常侍承瓘¶
　執昭義盧從史其軍驚遣霞寓諭之麾而大呼曰元¶
　惡縳矣公等宜自安即脱鎧揖而前衆遂定欲留為¶
<pb:KR2k0049_WYG_095-26b>¶
　帥霞寓間道去明年改豐州刺史三城都團練防禦¶
　使累遷工部尚書左衞大將軍長慶三年為振武節¶
　度使吐蕃攻鹽豐二州以兵五千屯拂雲堆冦引去¶
　浚金河溉鹵地數千頃歴右金吾衞大將軍卒贈太¶
　保¶
史獻忠字元貞建康人少為魏牙門將以善戰顯名大¶
　中初突厥擾河東鈔漕米行賈命為振武軍節度使¶
　先是鎮帥使游奕兵覘戎有良馬牛彊取之歸值十¶
<pb:KR2k0049_WYG_095-27a>¶
　一戎人因興盜掠獻忠㢘儉少所欲常曰吾居河朔¶
　去此三千里乃乘五健馬今守邊發吾餘俸不患無¶
　馬何忍豪市哉故所至莫不懷徳累封北海縣子檢¶
　校尚書左僕射卒贈司空¶
宋¶
賀懷浦開封陳留人孝惠后兄也太平興國初以岳州¶
　刺史領兵屯三交雍熙三年從楊業北征没於陣¶
薛超遼州平城人雍熙三年以神衞軍都校從潘美至¶
<pb:KR2k0049_WYG_095-27b>¶
　西陘敗遼師追至寰州降之超連被創流血濡甲縷¶
　部分軍士自若遂下應州仕至天武指揮使卒¶
孫益宣和末以福州觀察使知朔寧府命救太原時敵¶
　勢張甚或言不若北𢷬雲中彼將士室家在焉所謂¶
　攻其所必救也益曰此策固善無違君命因躍馬冒¶
　圍至城下張孝純不肯啟門遂死之益天資忠勇傾¶
　貲以賞戰士能得人死力云¶
遼¶
<pb:KR2k0049_WYG_095-28a>¶
耶律實廸孟父楚國王之後便弓馬勇於攻戰統和四¶
　年為右皮室祥衮時宋將楊繼業陷山西郡縣從樞¶
　密使色珍禦之凡戰必以身先矢無虚發繼業敗於¶
　朔州之南匿深林中實廸望袍影而射繼業墮馬先¶
　是軍令須生擒繼業實廸以故不能為功後屢有戰¶
　績卒¶
金¶
耶律懷義遼宗室金宗翰取西京天祚謀奔於夏懷義¶
<pb:KR2k0049_WYG_095-28b>¶
　諌止之不聽乃竊取廏馬歸金命領謀克從軍天會¶
　初帥府以新降諸部大小遠近不一令懷義易置之¶
　承制以為西南路招討使乃擇諸部衝要之地建城¶
　市通商賈諸部兵革之餘人多匱乏自是衣食嵗滋¶
　畜牧蕃息矣從宗翰伐宋降馬邑破雁門屯軍進攻¶
　太原以所部别降清源縣徐溝鎮遂與諸將别屯汾¶
　州之境時河東陜西路兵來攻太原劉光世折可求¶
　柵於文水西山懷義捕得生口盡知宋兵屯守要害¶
<pb:KR2k0049_WYG_095-29a>¶
　乃分兵襲敗之明年從羅索取汾州及其屬邑遂過¶
　平陽出澤潞以趨河陽所至皆降七年還鎮十年改¶
　西北路懷義在西陲幾十年撫御有恩及去老幼遮¶
　道攀戀數日不得發天眷初為太原尹治有能聲後¶
　封蕭王海陵末卒於雲中¶
完顔芬徹伊克孫領明安皇統間除同知開遠軍節度¶
　使斥候嚴整邊境無事大定中再遷開遠軍節度使¶
　卒芬徹㢘潔忠直臨事能斷凡被任使咸稱¶
<pb:KR2k0049_WYG_095-29b>¶
蕭仲宣遼中書令守司空特黙子從天祚至實納圗天¶
　祚留仲宣侍母遂皆見獲皇統時歴順義昭義軍節¶
　度使為政平易小吏不敢為姦賄賂禁絶奴婢入郡¶
　人莫識其面朔潞百姓皆為立祠刻石頌之正隆二¶
　年卒¶
完顔永元字惇禮本名約尼代王充子幼聰敏日誦千¶
　言大定中為順義軍節度使朔州西境多盜而猾吏¶
　大姓蠧獄訟瞀亂賦役永元剔其夙姦百姓安之坐¶
<pb:KR2k0049_WYG_095-30a>¶
　賣馬與驛人解職又起歴昭義絳陽軍節度使後卒¶
　永元歴典大藩多知民間利害所至稱治順義政迹¶
　尤著民為立祠¶
孟奎字元秀遼陽人大定二十一年進士平章政事完¶
　顔守貞禮接士大夫在其門者號冷巖十俊奎其一¶
　也累遷同知西京路轉運使事改僉河東南北路按¶
　察司事武州刺史上言三事貞祐初卒諡莊肅¶
富察哲魯字文叔東京路明安人大定二十二年進士¶
<pb:KR2k0049_WYG_095-30b>¶
　累官順義軍節度使西京人李安兄弟争財府縣不¶
　能決按察司移哲魯平理月餘不問會釋奠孔子廟¶
　乃引安兄弟與諸生敘齒列坐會酒陳説古之友悌¶
　數事安兄弟感悟謝曰節使父母也誓不復争相讓¶
　而歸朔州多盜哲魯禁絶游食及多蓄兵器因行春¶
　撫諭之盜乃衰息獄空賜錫宴錢以褒之貞祐中致¶
　仕卒¶
伊喇冨森東北路烏楞古河明安人以䕃補吏歴順義¶
<pb:KR2k0049_WYG_095-31a>¶
　軍節度副使部内世襲明安穆昆掠民婦女藏之窟¶
　室人頗聞之無敢發其罪者冨森請於節度使願自¶
　效既跡得其所在率衆人索之得婦女四十三人木¶
　吞抵罪轉同知開遠軍節度事後致仕元光元年卒¶
元¶
趙伯忽世延子為䕫州路總管天厯初囊嘉特據蜀死¶
　於難諡忠愍¶
明¶
<pb:KR2k0049_WYG_095-31b>¶
石享鳳翔人洪武間知朔州勸民力穡訟至立得其情¶
　兩諭解之民皆感悦後坐事免官朔父老争赴闕頌¶
　其治行乞留詔從之¶
黄里雲内州同知洪武五年秋䝉古兵突入城里率兵¶
　巷戰力屈死之¶
朱榮字仲華沂州人永樂十二年冬以左都督充總兵¶
　官鎮大同修忙牛嶺兔毛河赤山榆楊口來勝諸城¶
　冦不敢近居三年召還封武進伯佩征虜前將軍邙¶
<pb:KR2k0049_WYG_095-32a>¶
　卒贈侯諡忠靖¶
張復長葛人永樂間任朔州以才幹稱¶
吕文延津人成化間知朔州性㢘直人不敢干以私體¶
　恤民隱備至尤善營建自學宫以至舖舍胥煥然一¶
　新時稱循吏¶
莊鑑遼東人襲遼右衞指揮使驍猛有膽決遇賊輒奮¶
　成化十九年為大同西路參將亦思馬因入邀其歸¶
　戰牛心山冦遂遁鑑所部無亡失賚銀幣後鎮宣府¶
<pb:KR2k0049_WYG_095-32b>¶
　以才與大同總兵官張俊易鎮卒¶
齊夀蠡縣人𢎞治四年以監生知馬邑縣禁戢兇徒撫¶
　安善類盖令之才守兼優者¶
程端山東冠縣人𢎞治十一年由舉人知朔州邃性理¶
　學於算術尤精勤政愛民不求媚上嘗匾其軒曰競¶
　辰有競辰稿并周天圖説¶
張俊宣府前衞人嗣世職指揮使累擢大同游擊將軍¶
　𢎞治十二年以功晉都指揮同知火篩入左衞擊却¶
<pb:KR2k0049_WYG_095-33a>¶
　三萬餘騎上大喜立擢都督僉事未幾總兵官王璽¶
　失事被徴即命俊代之冬以冦入戴罪後晉同知卒¶
李端直山東曹州人𢎞治十七年由舉人知朔州清慎¶
　公直為當道重一時難決之獄悉以委之皆能辨理¶
　民以為不寃創修朔州誌¶
翟鵬字志南撫寧衞人正徳三年進士嘉靖二十年俺¶
　答入山西内地兵部請遣大臣督軍起鵬右僉都御¶
　史整飭畿輔山西河南軍務兼督餉鵬馳至俺答已¶
<pb:KR2k0049_WYG_095-33b>¶
　飽去而吉囊軍復冦汾石諸州鵬往來馳驅不能有¶
　所挫冦退乃召還二十一年三月總督樊繼祖罷除¶
　鵬兵部右侍郎代之上疏言將吏遇被掠人牧近塞¶
　宜多方招徠殺降邀功者宜罪冦入官軍遏敵雖無¶
　功竟賴以安者當録如賊衆我寡奮身戰雖有傷折¶
　未至殘生民者罪當原於法俘馘論功損挫論罪乃¶
　有摧鋒陷陣不暇斬首而在後掩取者反積級受功¶
　有逡巡觀望幸茍全而力戰當先者反以損軍治罪¶
<pb:KR2k0049_WYG_095-34a>¶
　非戎律之平皆從其議會降人言冦且大入鵬連乞¶
　兵餉上怒令革職閒住因罷總督官不設鵬受事僅¶
　百日而去七月俺答復大入縱掠太原潞安兵部請¶
　復設總督乃起鵬故官令兼督山東河南軍務巡撫¶
　以下並聽節制鵬受命冦已出塞即馳赴朔州請調¶
　陜西薊遼客兵八支及宣大三闗主兵兼募土著選¶
　驍鋭者十萬統以良將列四營分布塞上每營當一¶
　面冦入境游兵挑之誘其追諸營夾擊脱不可禦急¶
<pb:KR2k0049_WYG_095-34b>¶
　趨闗南依墻守邀擊其困歸上從之鵬乃濬壕築垣¶
　修邊墻九百三十餘里増新墩二百九十二䕶墩堡¶
　一十四建營舍一千五百間得地萬四千九百餘頃¶
　募軍千五百人人給五十畝省倉儲無算疏請東至¶
　平刑西至偏闗畫地分守增游兵三支分駐雁門寧¶
　武偏闗冦攻墻戍兵拒游兵出闗夾攻此守中有戰¶
　東大同西老營堡因地設伏伺冦所向又於宣大三¶
　闗間各設勁兵而别選戰士六千分兩營遇警令總¶
<pb:KR2k0049_WYG_095-35a>¶
　督武臣張鳳隨機策應此戰中有守上從其議且命¶
　自今遇敵逗遛者都指揮以下即斬總兵官以下先¶
　取死罪狀奏先是鵬遣千戸火赤力率兵三百不見¶
　冦復選精鋭一百遠至豐州西北遇牧馬者百餘人¶
　擊斬二十三級奪其馬還未入塞冦大至官軍饑憊¶
　盡棄所獲奔鵬具實陳狀上以將士敢深入仍行遷¶
　賞舊例兵皆團操鎮城聞警出戰自邊患熾每夏秋¶
　間分駐邊堡謂之暗伏鵬請入秋悉令赴塞畫地分¶
<pb:KR2k0049_WYG_095-35b>¶
　守謂之擺邊九月終還鎮遂著為令二十三年正月¶
　上以去嵗無冦降敇奬之賜襲衣三月晉兵部尚書¶
　上倚鵬殄冦錫命屢加而責效甚急鵬亦竭智力然¶
　勢不能呼吸應變九月薊州巡撫朱方請撤諸路防¶
　秋兵兵部尚書毛伯溫因并撤宣大三闗客兵十月¶
　冦繇順聖川經浮圖峪入鵬在朔州聞警夜半至馬¶
　邑調兵食復趨渾源遣諸將禦敵御史楊本深兵科¶
　戴夢桂劾鵬逗遛遂遣官械鵬坐戍卒而以兵部左¶
<pb:KR2k0049_WYG_095-36a>¶
　侍郎張漢代人皆惜之隆慶初復官¶
楊博字惟約蒲州人嘉靖八年進士三十五年兵部尚¶
　書許論罷起博代之博未終喪疏辭而上以大同右¶
　衞圍急改博總督宣大山西軍務博墨縗馳出闗未¶
　至侍郎江東等以大軍進冦引去右衞圍六月守將¶
　王徳戰亡芻粟且盡士死守無二心愽厚加褒䘏奏¶
　行善後十事事訖當還以給事中張學顔言留博鎮¶
　撫奏蠲被冦租因僉其丁壯為義勇分隸諸將博以¶
<pb:KR2k0049_WYG_095-36b>¶
　邊人不習車戰冦入輒不支請造偏箱車百輛有警¶
　則右衞車東左衞車西使相聲援又以大同墻圮繕¶
　治為急次則塞銀釵驛馬諸嶺以絶窺紫荆路備居¶
　庸南山以絶窺畿甸路修陽方神池諸墻塹以絶入¶
　山西路乃於大同牛心山諸處築堡九墩臺九十二¶
　接左衞髙山站以達鎮城濬大壕二各十八里小壕¶
　六十有四五旬訖功賜敇奬賚上數欲召博還又虞¶
　邊以問大學士嚴嵩嵩素不喜博請令江東署部事¶
<pb:KR2k0049_WYG_095-37a>¶
　俟秋防畢徐議之遂不召是嵗秋防訖給事中王文¶
　炳請召博還上以邊防非博不可命加太子太保留¶
　鎮如故哱素把伶及叛人了都記等數以輕騎冦邊¶
　博先後計擒之又數出竒兵襲冦冦稍徙帳因議築¶
　總督翁萬達所創邊墻招還内地民為冦掠者千六¶
　百餘人又請通宣大荒田水利薄其租報可旋移薊¶
　遼總督後晉吏部尚書少師致仕卒贈太傅諡襄毅¶
吾一奎北直宣化府人左衞副將嘉靖四十年邊冦屬¶
<pb:KR2k0049_WYG_095-37b>¶
　堡一奎冒矢石親斬十餘級敵解去¶
王一鳴齊東縣人嘉靖間由舉人知馬邑縣事性溫厚¶
　政尚寛和訓生徒以振士風開河渠以固城郭士民¶
　賴之¶
崔世榮為大同參將嘉靖四十五年冬冦犯威遠衞世¶
　榮以兵二百禦之與子大朝大賓俱死樊皮嶺獲贈¶
　䘏¶
陳董徳字懋修歸善人嘉靖四十四年進士萬厯初為¶
<pb:KR2k0049_WYG_095-38a>¶
　兵科給事中成國公朱希忠卒贈定襄王力争之忤¶
　張居正出為饒州知府操江都御史王篆承居正㫖¶
　誣劾之謫馬邑典史復除名後終湖廣僉事¶
申其學山東人萬厯間以貢知朔州深悉民隠當時稱¶
　循良第一陞長沙府¶
李熙大同右衞人沈毅有謀以昌平總兵掛征西大將¶
　軍印鎮大同先是萬厯間為薊鎮裨將與士卒同甘¶
　苦傷者撫死者葬軍士感徳及鎮大同會當款後訓¶
<pb:KR2k0049_WYG_095-38b>¶
　練士卒常若有事召入掌後軍都督府¶
屈煒陜西蒲城人萬厯二十三年由選貢知朔州不虐¶
　善良不畏彊禦在任八年加銜府同知仍管州事致¶
　仕¶
趙岢陜西榆林衞人左衞副將訓練軍士有方後總鎮¶
　宣大¶
邵定左衞人任三闗遊擊戎騎大舉入冦定領兵截殺¶
　日暮入草垜山堡被圍數日食盡死之¶
<pb:KR2k0049_WYG_095-39a>¶
國朝¶
王京順徳人順治元年任朔州吏目姜逆之亂死其官¶
楊逵太康人順治三年以拔貢通判朔州風采凜然嵗¶
　饑捐俸煮粥全活甚衆雅好崇奬士類請業者經指¶
　授胥有法姜逆之亂賊黨姚徇朔州逵首倡義諭衆¶
　而守備張英實通賊逵覘知密計擒之錮於獄設守¶
　禦具翼日登陴道標康姓英黨也按佩刀怒目視逵¶
　逵立起奪其刀英子復鼓譟賊黨乗之入城因為所¶
<pb:KR2k0049_WYG_095-39b>¶
　執賊欲誘之降逵大怒目眥盡裂罵賊不絶口賊怒¶
　磔殺之事聞¶
贈山西按察司僉事¶
徐一范江南蕪湖人以進士任禮部郎中轉左衞兵備¶
　道時業知姜瓖變私念猶子明弼知馬邑縣可藉以¶
　殺賊驅車直前不少沮北至城下傷於梃葢賊黨環¶
　匝一范固無繇察也至死罵不絶口¶
宋子玉遼東人順治間任大同兵備道駐朔州姜逆之¶
<pb:KR2k0049_WYG_095-40a>¶
　亂密與通判楊知州王謀靖内患既而變猝起謀不¶
　克遂因手刃愛子以死¶
王家珍遼東人順治五年任朔州知州十二月死姜逆¶
　之亂家珍有幹畧涖任不半期竟以節殉識者惜之¶
彭有徳遼東人順治間以軍功陞右衞㕘將姜逆之亂¶
　勢甚熾有徳抗志不屈賊圍署捍禦不支單騎潰圍¶
　投　親王帳家人六十餘口胥遇害後仕至大同總¶
　兵¶
<pb:KR2k0049_WYG_095-40b>¶
費揚武正白旗滿洲人以内大臣撫遠大將軍兼攝右¶
　衞建威將軍康熙三十五年統滿漢兵出殺虎口與¶
　大同總兵康調元殺虎口恊鎮王元登天山過瀚海¶
　直抵招磨多地方征厄魯特嘎爾噶爾丹飲藥死擒¶
　其妻子以歸凱旋論功封為一等公餘陞賞有差¶
徐宗仁陜西長安人先以把總出西寧先登又𠞰西海¶
　爾各隆寺有功雍正六年擢殺虎口副將涖任後復¶
　赴陜從征駐峩崙磯轉戰卜羅&KR1897;井紅山峽殺賊甚¶
<pb:KR2k0049_WYG_095-41a>¶
　衆賊悉以衆至宗仁據山待之自辰至未戰益力以¶
　火器傷殞授世襲拜他拉布勒哈番祀忠勇祠¶
寧武府¶
唐¶
李大恩宗室子封定襄郡王武徳四年守雁門突厥頡¶
　利與馬邑苑君璋帥衆來攻大恩擊走之頡利懼乃¶
　放還前拘使臣孫順徳蘇瓌鄭元璹請和五年春大¶
　恩奏突厥饑荒馬邑可圖詔與殿内少監獨孤晟帥¶
<pb:KR2k0049_WYG_095-41b>¶
　師討之期以二月會馬邑晟後期不至大恩頓兵新¶
　城突厥遣數萬騎與劉黑闥合軍圍之大恩戰殁於¶
　陣¶
宋¶
趙滋字子深開封人韓琦言真將帥才薦授并代路鈐¶
　轄改管勾河東經畧司公事建言代州寧化軍有地¶
　萬頃皆肥美可募人田作教戰射為堡砦人以為利¶
　終天武捧日四廂都指揮使滋馭軍嚴簿書米鹽皆¶
<pb:KR2k0049_WYG_095-42a>¶
　有條法而性尤㢘謹月得公使酒不以入家云¶
郭逵字仲通邢州人慶厯中通事舍人坐使遼黜為汾¶
　州都監時龎籍鎮河東俾權忻州遼來求天池廟地¶
　籍不能決以諉逵逵訪得太平興國中故牘證為王¶
　土檄報之遼人愧伏治平二年同簽書樞密院出判¶
　永興坐案王韶落宣徽使知潞州徙太原復宣徽使¶
　再貶致仕哲宗起知潞州進廣州觀察治知河中辭¶
　歸洛卒¶
<pb:KR2k0049_WYG_095-42b>¶
崔鶠字徳符陽翟人第進士徽宗初極論司馬光忠章¶
　惇姦蔡京籍為邪黨移病屏處十餘年宣和六年起¶
　通判寧化軍召入道中草疏曰數十年來王公卿相¶
　皆自蔡京出要使一門生死則一門生用一故吏逐¶
　則一故吏來更持政柄無一人立異無一人害己者¶
　此京之本謀也海㝢胥壯之晉龍圖閣直學士卒¶
張汝明字舜文廬陵人第進士徽宗時以司門員外郎¶
　通判寧化軍地界遼文移數往來汝明名觸其諱遼¶
<pb:KR2k0049_WYG_095-43a>¶
　以檄暴於朝安撫使問故衆欲委罪於吏汝明曰詭¶
　辭欺君吾不為也責監夀州麻步塲晚知岳州卒¶
金¶
完顔玖珠宗室子為武州刺史唐古博克遜為軍事判¶
　官貞祐二年十一月元兵取玖珠子姪抵城下謂之¶
　曰山東河南今皆降我汝之家屬我亦得已不速降¶
　且殺之玖珠曰當以死報國遑恤家為無何城破力¶
　戰而死博克遜亦不屈死焉贈玖珠臨海軍節度使¶
<pb:KR2k0049_WYG_095-43b>¶
　加驃騎衞上將軍博克遜建州刺史加鎮國上將軍¶
　仍令樹碑嵗時致祭¶
元¶
魏賽音布哈息州人至正間以河南省右丞統兵守偏¶
　頭闗克武州不戮一人民為立碑思之¶
明¶
汪興祖巢縣人洪武元年以都督兼右率府使西取大¶
　同將三衞卒守之再敗敵兵斬獲無算進克武朔二¶
<pb:KR2k0049_WYG_095-44a>¶
　州獲知院馬廣等命為晉王武傅兼山西行都督府¶
　僉事三年冬封東勝侯四年伐蜀中飛石死¶
馮徵綏徳衞人𢎞治末署指揮僉事守備偏頭闗正徳¶
　七年𠞰流賊力戰洛南死贈洛南伯明年是日徴死¶
　所風霾大作又明年亦如之建祠¶
陳經正徳間以太原左衞指揮任寧武守備少有大節¶
　善騎射博涉經史工書畫事繼母以孝聞涖官值邊¶
　警率所部奮勇力戰殁於陣事聞贈昭勇將軍立祠¶
<pb:KR2k0049_WYG_095-44b>¶
　春秋祀之¶
李淶容城人廕保定後衞指揮僉事累晉山西總兵官¶
　冦四入驢皮砦諸處淶及游擊史畧禦却之冦再矙¶
　三闗淶拒險不得入俄突神池利民堡迎戰於野猪¶
　溝驅之出境晉署都督同知以援河曲老營堡稍後¶
　停俸嘉靖三十二年冦犯大同壁永安堡冦得利去¶
　尋復自大同入山西巡撫趙時春帥師至廣武聞有¶
　零騎欲親擊之淶力諫不從追及於大蟲嶺伏兵四¶
<pb:KR2k0049_WYG_095-45a>¶
　起淶太息謂時春曰公急去吾死此時春奔冦欲追¶
　之淶殊死遮擊與子松及遊擊李柱參將馮恩守備¶
　孔賓髙遷指揮陳金尹忠俞輝皆戰死一軍盡殁贈¶
　淶少保左都督諡忠愍廕子世指揮使立祠予祭葬¶
　松亦贈指揮同知恩以下贈䘏有差¶
丁璋為山西副總兵嘉靖二十年冦犯寧武闗石湖嶺¶
　大戰死之贈䘏如制¶
李如松字子茂鐵嶺衞人寧遠伯成梁長子也驍果善¶
<pb:KR2k0049_WYG_095-45b>¶
　戰少從父諳兵機萬厯十一年為山西總兵官給事¶
　中黄道瞻等數言如松父子不當並居重鎮大學士¶
　申時行請保全之召僉書右府十五年鎮宣府復與¶
　山西李迎恩更鎮其後軍政拾遺給事中閲視數遭¶
　論劾上終眷之不為動後平寧夏朝鮮二十六年搗¶
　土蠻巢力戰死諡忠烈¶
李修吉字允敬同州人萬厯丙戌進士初授萊州司理¶
　讞獄多所平反遷戸部主事出理寧武糧儲度支明¶
<pb:KR2k0049_WYG_095-46a>¶
　允宿弊一清又條議時宜急需四事皆經國要務疏¶
　上深見嘉納未幾被誣劾掛冠去修吉性醇謹不務¶
　紛華尤篤志純儒業著理學邇言二卷¶
陳昌祚福建長樂人前督學道瑞子萬厯間以進士任¶
　偏闗兵備道輯安兵民尤嘉惠學校嘗過三功祠下¶
　眷懷先澤移建南城外順城街中復紀其顛末勒之¶
　貞珉祀名宦¶
魯欽長清人萬厯末為山西副總兵天啓中為貴州總¶
<pb:KR2k0049_WYG_095-46b>¶
　理勇敢善戰名冠西南諸將六年禦安邦彦殉節贈¶
　少保左都督建祠曰旌忠¶
楊仲業為山西總兵官天啓中改援遼總兵官父子並¶
　戰死贈都督同知世廕千户從愍忠祠附祀¶
李輔明遼東人崇禎十二年為山西總兵官被劾罷十¶
　六年冬戰殁於寧遠贈左都督列壇前屯祀之¶
王允懋字有懷霸州人第進士崇禎時知太原府遷寧¶
　武兵備副使李自成既陷太原遣使説降斬之與總¶
<pb:KR2k0049_WYG_095-47a>¶
　兵周遇吉固守城陷自刎死妻楊投井殉¶
國朝¶
金光祥遼東人順治五年任寧武兵備僉事道性嚴厲¶
　姜逆之亂寧武兵從之光祥自縊死¶
贈光禄寺少卿廕子入監祀忠烈祠¶
李吉順治間任寧武副將姜逆之亂部下徧從賊執吉¶
　説降吉力斥之投繯死¶
張國纓京衞人順治年以武進士任偏闗㕘將姜逆之¶
<pb:KR2k0049_WYG_095-47b>¶
　亂時業告疾得請矣聞變不以去位為解出戰為賊¶
　殺¶
邱登戎順治間任寧武營把總死姜逆之亂¶
詔恤其家祀忠烈祠¶
　¶
　¶
　¶
　山西通志卷九十五¶
