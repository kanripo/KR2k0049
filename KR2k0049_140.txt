# -*- mode: mandoku-view; -*-
#+TITLE: 山西通志
#+DATE: 2015-08-24 22:42:23.358716
#+PROPERTY: ID KR2k0049
#+PROPERTY: BASEEDITION WYG    
#+PROPERTY: JUAN 卷一百四十
<pb:KR2k0049_WYG_140-1a>¶
欽定四庫全書¶
　山西通志卷一百四十¶
　　人物(四十/)　(文苑五/)¶
絳州¶
漢¶
司馬談龍門人父喜為五大夫談學天官於唐都受易¶
　於楊何習道論於黄子仕建元元封之間為太史令¶
　掌天官不治民元封元年武帝始建漢家之封而談¶
<pb:KR2k0049_WYG_140-1b>¶
　留滯周南不得與從事發憤且卒子遷適使巴蜀返¶
　見談於河雒之間談執遷手而泣曰予先周室之太¶
　史也自上世嘗顯功名虞夏典天官事後世中棄絶¶
　於予乎女復為太史則續吾祖矣今天子接千嵗之¶
　統封泰山而予不得從行是命也夫予死爾必為太¶
　史為太史毋忘吾所欲論著矣且夫立身揚名於後¶
　世以顯父母此孝之大也自獲麟以來四百有餘嵗¶
　而諸侯相兼史記放絶今漢興海内一統明主賢君¶
<pb:KR2k0049_WYG_140-2a>¶
　忠臣義士予為太史而不論載廢天下之文予甚懼¶
　焉爾其念哉遷俯首流涕曰小子不敏請悉論先人¶
　所次舊聞不敢闕乃卒談號太史公嘗愍學者不達¶
　其意而師誖爰論隂陽儒墨名法道徳六家要指焉¶
司馬遷談子生龍門耕牧河山之陽年十嵗誦古文二¶
　十而南游江淮上㑹稽探禹穴窺九疑浮沅湘北涉¶
　汶泗講業齊魯之都觀夫子遺風鄉射鄒嶧阮困蕃¶
　薛彭城過梁楚以歸仕為郎中奉使西征巴蜀以南¶
<pb:KR2k0049_WYG_140-2b>¶
　略卭筰昆明還報命而談卒三嵗遷復為太史令號¶
　太史公紬史記石室金匱之書五年而當太初元年¶
　十一月甲子朔旦冬至遷曰先人有言自周公卒五¶
　百嵗而有孔子孔子至於今五百嵗有能紹而明之¶
　正易𫝊繼春秋本詩書禮樂之際意在斯乎意在斯¶
　乎小子何敢讓焉上大夫壺遂曰孔子作春秋垂空¶
　文以斷禮義當一王之法今夫子所論欲以何明遷¶
　曰余聞之先人虙戲至純厚作易八卦堯舜之盛尚¶
<pb:KR2k0049_WYG_140-3a>¶
　書載之禮樂作焉湯武之隆詩人歌之春秋采善貶¶
　惡推三代之徳褒周室非獨刺譏而已也漢興已來¶
　至今天子獲符瑞封禪改正朔易服色受命於穆清¶
　澤流罔極海外殊俗重譯款塞請來獻見者不可勝¶
　道臣下百官力誦聖徳猶不能宣盡其意且士賢能¶
　矣而不用有國者之恥也主上明聖徳不布聞有司¶
　之過也余掌其官廢明聖盛徳不載滅功臣賢大夫¶
　之業不述墮先人所言罪莫大焉余所謂述故事整¶
<pb:KR2k0049_WYG_140-3b>¶
　齊其世𫝊非所謂作也於是論次其文七年而遭李¶
　陵之禍幽於縲紲乃喟然而嘆曰是余之罪夫身虧¶
　不用矣退而深維曰夫詩書𨼆約者欲遂其志之思¶
　也卒述陶唐以來至於麟止自黄帝始又嘗從孔安¶
　國問古文尚書載堯典禹貢洪範微子金縢諸篇多¶
　古文説其自序曰惟漢繼五帝末流接三代絶業周¶
　道既廢秦撥去古文焚滅詩書故明堂石室金匱玉¶
　版圖籍散亂漢興蕭何次律令韓信申軍法張蒼為¶
<pb:KR2k0049_WYG_140-4a>¶
　章程叔孫通定禮儀則文學彬彬稍進詩書往往間¶
　出自曹參薦葢公言黄老而賈誼鼂錯明申韓公孫¶
　𢎞以儒顯百年之間天下遺文故事靡不畢集太史¶
　公仍父子相繼纂其職曰於戲余惟先人嘗掌斯事¶
　顯於唐虞至於周復典之故司馬氏世主天官至於¶
　余乎欽念哉網羅天下放失舊聞王迹所興原始察¶
　終見盛觀衰論考之行事略三代錄秦漢上記軒轅¶
　下至於兹著十二本紀既科條之矣並時異世年差¶
<pb:KR2k0049_WYG_140-4b>¶
　不明作十表禮樂損益律厯改易兵權山川鬼神天¶
　人之際承敝通變作八書二十八宿環北辰三十輻¶
　共一轂運行無窮輔弼股肱之臣配焉忠信行道以¶
　奉主上作三十世家扶義俶儻不令已失時立功名¶
　於天下作七十列𫝊凡百三十篇五十二萬六千五¶
　百字為太史公書序略以拾遺補藝成一家言協六¶
　經異𫝊齊百家雜語藏之名山副在京師以竢後聖¶
　君子而十篇缺有錄無書遷既被刑為中書令尊寵¶
<pb:KR2k0049_WYG_140-5a>¶
　任職故人益州刺史任安子遷書責以古賢臣之義¶
　遷報曰鄙没世而文采不表於後又曰草創此書惜¶
　其不成是以就極刑而無愠色葢其雅忘也遷卒後¶
　書稍出宣帝時外孫平通侯楊惲祖述其書遂宣布¶
　焉王莽時封遷後為史通子¶
晉¶
裴頠字逸民河東聞喜人秀子𢎞雅有逺識博學稽古¶
　御史中丞周弼見而嘆曰頠若武庫五兵縱横一時¶
<pb:KR2k0049_WYG_140-5b>¶
　之傑也賈充即頠從母夫表頠才徳英茂詔襲爵固¶
　讓不許太康二年徴為太子中庶子遷散騎常侍惠¶
　帝初轉國子祭酒兼右軍將軍初頠兄子憬為白衣¶
　頠論述世勲賜爵高陽亭侯楊駿黨左軍將軍劉豫¶
　遇頠問太傅所在頠紿之遂委而去尋詔代豫領左¶
　軍將軍屯萬春門及駿誅以功當封武昌侯頠請封¶
　憬不聴累遷侍中奏修國學刻石寫經皇太子既講¶
　釋奠祀孔子飲饗射侯甚有儀序頠通博多聞兼明¶
<pb:KR2k0049_WYG_140-6a>¶
　醫術又上言宜改諸度量若未能悉革可先改太醫¶
　權衡不能用樂廣嘗與頠清言欲以理服之而頠辭¶
　論豐博廣笑而不言時人謂頠為言談之林藪頠請¶
　増崇謝淑妃位號仍啟増置後衛率吏給三千兵於¶
　是東宮宿衛萬人遷尚書侍中如故加光禄大夫每¶
　授一職未嘗不殷勤固讓頠與司空張華侍中賈模¶
　議廢賈氏華模不同謀遂寢頠乃旦夕勸説從母廣¶
　城君令戒諭賈氏親待東宮而已遷尚書左僕射侍¶
<pb:KR2k0049_WYG_140-6b>¶
　中如故頠雖賈氏親屬然雅望素隆四海不謂以親¶
　戚進也惟恐其不居位俄復使専任門下事固讓不¶
　聴頠上言賈模適亡復以臣代崇外戚之望彰偏私¶
　之舉后族何常有能自保皆知重親無脱者也然漢¶
　二十四帝惟孝文光武明帝不重外戚皆保其宗豈¶
　將獨賢實以安理故也昔穆叔不拜越禮之饗臣亦¶
　不敢聞殊常之詔又表云咎繇謨虞伊尹相商呂望¶
　翊周蕭張佐漢咸播功化光格四極暨於繼體咎單¶
<pb:KR2k0049_WYG_140-7a>¶
　傅説祖已樊仲亦隆中興或明揚側陋或起自庶族¶
　豈非尚徳之舉以臻斯美哉歴觀近世不能慕逺溺¶
　於近情昔疏廣戒太子以舅氏為官屬前世以為知¶
　禮况朝廷何取於外戚正復才均尚當先其疏者以¶
　明至公漢世不用馮野王即其事也表上皆優詔敦¶
　譬時以陳凖子匡韓蔚子嵩並侍東宮頠諫曰東宮¶
　之建所與游接宜用成徳童子侍從非光闡遐風之¶
　𢎞理也愍懐廢頠與張華苦爭不從頠深患時俗放¶
<pb:KR2k0049_WYG_140-7b>¶
　蕩不尊儒術何晏阮籍素有高名口談浮虚不遵禮¶
　法至王衍之徒聲譽大盛位髙勢重不以物務自嬰¶
　遂相放效風教陵替乃著崇有之論以釋其蔽王衍¶
　等攻難交至並莫能屈又著辯才論古今精義皆辨¶
　識焉初趙王倫諂事賈氏頠甚惡之倫數求官頠與¶
　張華復固執不許倫欲先除朝望因廢賈氏遂遇害¶
　年三十四二子嵩該徙帶方倫誅追復本官改葬以¶
　卿禮諡曰成嵩嗣爵為中書黄門侍郎荀綽稱其有¶
<pb:KR2k0049_WYG_140-8a>¶
　父祖風該出後從伯&KR2079;為散騎常侍並為乞活賊陳¶
　午所害¶
裴綽字季舒徽少子器宇宏曠官至黄門侍郎長水校¶
　尉子遐善言𤣥理音辭清暢泠然若琴瑟嘗與河南¶
　郭象談論一坐嗟服又嘗在平東將軍周馥坐與人¶
　闈棋馥司馬行酒遐未即飲司馬曳遐墮地遐徐起¶
　還坐顔色不變復碁如故其性虚和如此東海王越¶
　引為主簿後為越子毗所害¶
<pb:KR2k0049_WYG_140-8b>¶
南宋¶
裴松之字世期河東聞喜人祖昧光禄大夫父珪正員¶
　外郎松之博覽墳籍立身簡素年二十拜殿中將軍¶
　義熙初為故鄣令在縣有績入為尚書祠部郎表陳¶
　諸欲立碑者宜悉令言上為朝議所許然後聴之庶¶
　可防遏無徴顯彰茂實由是普斷宋武帝領司州刺¶
　史為州主簿轉中從事行州事宋國初建武帝敇毛¶
　徳祖曰裴松之廊廟之才不宜乆居邊務今召為太¶
<pb:KR2k0049_WYG_140-9a>¶
　子洗馬與殷景仁同可令知之時議立五廟樂松之¶
　言妃臧氏廟宜與四廟同除零陵内史徴為國子博¶
　士元嘉三年兼散騎常侍使湘州甚得奉使之義論¶
　者美之轉中書侍郎上使注陳壽三國志松之鳩集¶
　𫝊記廣増異聞既成奏之上覽之曰裴世期為不朽¶
　矣出為永嘉太守勤恤百姓吏人便之後為南琅邪¶
　太守致仕拜中散大夫尋為國子博士進太中大夫¶
　使續成何承天國史未及撰述卒著文論及晉記並¶
<pb:KR2k0049_WYG_140-9b>¶
　行於世¶
裴駰松之子南中郎參軍注司馬遷史記行於世¶
南齊¶
裴昭明駰子少𫝊儒史之業宋泰始中為太學博士時¶
　議太子婚納徴用玉璧虎皮昭明曰禮納徴儷皮鄭¶
　注云皮為庭實鹿皮也晉太子納妃注以虎皮二太¶
　元中公主納徴虎豹皮各一此豈謂婚禮不祥王公¶
　之羞故取虎豹文蔚以尊其事虎豹雖文而徴禮所¶
<pb:KR2k0049_WYG_140-10a>¶
　　不言熊羆雖古而婚禮所不及珪璋雖美或為用各¶
　　異今宜凖經誥凡諸僻謬一皆詳正於是參議加珪¶
　　璋豹熊羆皮各二元徽中出為長沙郡丞罷任刺史¶
　　王藴之曰卿清貧必無還資湘中人士有須一禮之¶
　　命者我不愛也昭明曰下官忝為郡佐不能光益上¶
　　府豈以鴻都之事仰累清風歴祠部通直郎齊永明¶
　　三年使魏武帝曰使還當以一郡相賞還為始安内¶
　　史郡人龔元宜以玉印玉板惑衆前後太守敬之昭¶
<pb:KR2k0049_WYG_140-10b>¶
　明付獄案罪及還甚貧罄武帝曰裴昭明罷郡無宅¶
　不知古人誰可比遷射聲校尉九年復北使建武初¶
　為安北長史廣陵太守代還昭明歴郡皆清勤常曰¶
　人生何事聚畜一身外亦復何須子孫若不才我聚¶
　彼散若能自立不如一經故終身不事産業中興二¶
　年卒¶
梁¶
裴子野字幾原昭明之子生而失母九嵗祖母殷氏亡¶
<pb:KR2k0049_WYG_140-11a>¶
　泣血哀慟家人異之少好學善屬文仕齊江夏王行¶
　參軍父寢疾禱請備至涕泗霑濡父夜夢見其容且¶
　召視如夢俄而疾間以為孝感命著孝感𫝊固辭及¶
　居父喪墓草為枯白兔白鳩馴擾其側梁天監初尚¶
　書僕射范雲將表之㑹雲卒不果子野於樂安任昉¶
　為從中表獨不至門乆之始兼廷尉正同僚代署名¶
　奏不允從坐免或勸言之笑曰雖慙栁季之道豈因¶
　訟以受服終無恨意中書郎范縝未相遇遷國子博¶
<pb:KR2k0049_WYG_140-11b>¶
　士上表讓之有司以資歴非次不為通後為諸暨令¶
　不行鞭罰爭者示之以禮合境遂無訟子野常欲繼¶
　成曽祖松之宋史業更撰為宋略二十卷叙事評論¶
　多善沈約歎曰吾弗逮也蘭陵蕭琛亦美其評論曰¶
　可與過秦王命分路揚鑣矣吏部尚書徐勉言之武¶
　帝以為著作郎掌修國史及起居注尋兼中書通事¶
　舍人除通直員外著作舍人如故敕又掌中書詔誥¶
　時白題及滑國由岷山道入貢莫知所出子野曰漢¶
<pb:KR2k0049_WYG_140-12a>¶
　潁隂侯斬胡白題將一人服䖍注云白題胡名也又¶
　漢定逺侯撃虜入滑此其後乎時人服其博識敕使¶
　撰方國使圖凡二十國子野與沛國劉顯南陽劉¶
　之遴陳郡殷芝陳留阮孝緒呉郡顧協京兆韋稜皆¶
　博學深相賞好顯尤推重之長平侯蕭勱范陽張纘¶
　每討論墳籍咸折𠂻焉居繼母曹氏喪過禮復為員¶
　外郎普通七年敕撰移魏文受詔立成上召尚書僕¶
　射徐勉太子詹事周捨鴻臚卿劉之遴中書侍郎朱¶
<pb:KR2k0049_WYG_140-12b>¶
　异集壽光殿觀之時並歎服上曰其形雖弱其文甚¶
　壯俄又敕為書喻魏相元乂夜受旨及五鼓催令速¶
　上徐起操筆昧爽便就上深嘉焉自是諸符檄皆令¶
　具草子野為文典而速不尚靡麗制多法古或問其¶
　為文速者答云人皆成於手我獨成於心遷中書侍¶
　郎鴻臚卿領步兵校尉在禁省十餘年默静自守未¶
　嘗請謁所得俸悉給外家中表借官地二畆起茅屋¶
　數間妻子恒苦饑寒以教誨為本子姪若奉嚴君劉¶
<pb:KR2k0049_WYG_140-13a>¶
　顯常推高之深信釋教終身飯麥食蔬中大通二年¶
　卒遺命務存儉約上為之流涕贈散騎常侍即日舉¶
　哀賜諡貞子異數也子野少集註喪服續裴氏家𫝊¶
　各二卷抄合後漢事四十餘卷又敕撰衆僧𫝊二十¶
　卷百官九品二卷附益諡法一卷方國使圖一卷文¶
　集二十卷並行於世又欲𫝊齊梁春秋事未就卒及¶
　𦵏相東王為墓誌銘陳於藏内邵陵王又立墓誌堙¶
　於羨道羨道列誌自此始子騫通直郎¶
<pb:KR2k0049_WYG_140-13b>¶
元魏¶
王虬殷之後宋昇明二年始北事魏家河汾太和中嘗¶
　累薦王肅出為並州刺史文中子晉陽穆公之述曰¶
　政大論八篇其言帝王之道著矣子彦為同州刺史¶
　文中子同州府君之述曰政小論八篇其言王霸之¶
　業盡矣又曰内難而能正其志同州府君以之彦子¶
　一為濟州刺史文中子安康獻公之述曰皇極讜議¶
　九篇其言三才之去就深矣又曰禮樂之作獻公之¶
<pb:KR2k0049_WYG_140-14a>¶
　志也¶
裴敬憲字孝虞宣子少有志行學博才清撫訓諸弟専¶
　以讀書為業澹於榮利風氣俊逺郡徵功曹不就諸¶
　府辟命先進其弟司州牧高陽王雍舉秀才射䇿高¶
　第除太學博士性和雅未嘗失色於人工𨽻草解音¶
　律五言獨擅一時名聲甚重後進咸宗慕之中山王¶
　將之部朝賢送於河梁賦詩言别以敬憲為最少有¶
　氣病年三十三卒人甚悼之敬憲世為徳鄉里孝昌¶
<pb:KR2k0049_WYG_140-14b>¶
　中蜀賊陳雙熾所過殘暴至敬憲宅輒約束不得焚¶
　燒其為物所伏如此永興三年贈中書侍郎諡曰文¶
裴莊伯字孝夏宣次子博識多聞文才與敬憲相亞器¶
　度閒雅喜愠不形於色善以約言辨物司空任城王¶
　澄辟行參軍甚加知賞年二十一上神龜頌時人異¶
　之臨淮王彧北討引為記室參軍委以章奏及聞敬¶
　憲寢疾求假不許遂徑自還亦矜而不問扶侍兄病¶
　晝夜不離形容憔悴因葬敬憲遇病卒年二十八兄¶
<pb:KR2k0049_WYG_140-15a>¶
　弟才學知名同年俱喪世共嗟惜之永安三年贈通¶
　直散騎侍郎諡曰獻兄弟並無子所著詞藻莫為集¶
　錄弟獻伯廷尉卿濟州刺史少以學尚風流有名京¶
　洛為政傷於嚴但以清白流譽遷殿中尚書卒¶
裴伯茂仲規嗣子少有風望學涉羣書文藻富贍釋褐¶
　奉朝請大將軍京兆王繼西討引為鎧曹參軍行臺¶
　長孫承業南征降蜀陳雙熾為郎中承業還留知行¶
　臺事以平薛鳯賢等封平陽伯再遷散騎常侍典起¶
<pb:KR2k0049_WYG_140-15b>¶
　居注太昌初為中書侍郎永熙中為廣平王贊文學¶
　後加中軍大將軍伯茂好飲酒頗疏傲曽為豁情賦¶
　天平初還鄴又為遷都賦二年内宴殿中尚書章成¶
　王景哲啟伯茂以棃擊案禁庭内令人挈衣後竟無¶
　坐卒年三十九殯於家園友人常景李渾王元景盧¶
　元明魏季景李騫等十許人於墓傍置酒設祭飲酹¶
　涕泣各賦詩一篇李騫寄以示魏収収時在晉陽作¶
　論叙伯茂其十字云臨風想元度對酒思公榮時人¶
<pb:KR2k0049_WYG_140-16a>¶
　以為得事實贈散騎常侍衛將軍度支尚書雍州刺¶
　史重贈吏部尚書諡曰文伯茂撰晉書竟未能成嗣¶
　子孝才武平末位中書舍人¶
北齊¶
裴讓之字士禮佗子少好學有文情年十六喪父殆不¶
　勝哀魏天平中舉秀才對䇿高第累遷屯田主客郎¶
　中省中語曰能賦詩裴讓之為太原公開府記室與¶
　楊愔善每清談竟日愔曰此人風流警拔裴文季為¶
<pb:KR2k0049_WYG_140-16b>¶
　不亡矣梁使至常令攝主客郎弟諏之奔闗右兄弟¶
　皆拘繋齊神武問之答曰昔呉蜀二國諸葛兄弟各¶
　得盡心况讓之老母在此君臣分定失忠與孝愚夫¶
　不為伏願明公以誠信待物若以不信處物物亦安¶
　能自信以此定霸猶却行而求道耳神武善其言兄¶
　弟俱釋歴文襄大將軍主簿兼中書舍人後兼散騎¶
　常侍聘梁文襄嘗入朝讓之導引儀容藴藉文襄目¶
　之曰士禮佳舍人也遷長兼中書侍郎領舍人齊受¶
<pb:KR2k0049_WYG_140-17a>¶
　禪流涕歔欷以參掌儀注封寧都縣男除清河太守¶
　至郡未幾姦吏斂迹盜賊清靖清河豪吏田轉貴孫¶
　舍興奸猾多侵削因事脇人取財讓之以其亂法殺¶
　之侍中高徳政舊與讓之不協密譖於上楊愔請救¶
　文宣大怒曰欲得與裴讓之同冢耶竟賜死嗣子樊¶
　生矩¶
裴諏之字士正佗次子少好儒學釋褐太學博士嘗從¶
　常景借書百卷十許日便返景疑其不能讀每卷䇿¶
<pb:KR2k0049_WYG_140-17b>¶
　問應對無遺景歎曰應奉五行俱下禰衡一覽便記¶
　今復見之於裴生矣楊愔闔門改塟託諏之頓作十¶
　餘墓誌文皆可觀讓之諏之及皇甫和和弟亮並知¶
　名洛下語曰諏勝於讓和不如亮司空高乾請為户¶
　曹參軍不受署大司馬沛王辟記室西魏領軍獨孤¶
　信入金墉號曰洛陽遺彦後居南山洛州刺史王元¶
　軌召為中從事西師忽至遂隨入闗為大行臺倉曹¶
　郎中卒贈徐州刺史¶
<pb:KR2k0049_WYG_140-18a>¶
裴讞之字士平佗第三子七嵗勤學早知名累遷司徒¶
　主簿楊愔每歎曰河東士族京官不少唯此家兄弟¶
　全無鄉音讞之不妄交游唯與隴西辛術趙郡李繪¶
　頓丘李構清河崔瞻為忘年友昭帝末轉儀曹郎儀¶
　注喪禮皆能裁正為許昌太守客旅過郡出私財供¶
　給民無所預吏人懐之仕周卒伊川太守¶
裴謀之字士令佗第四子少有風格邢邵毎云我裴四¶
　武成為開府辟參軍掌書記¶
<pb:KR2k0049_WYG_140-18b>¶
北周¶
裴漢字仲霄聞喜人寛弟操尚𢎞雅聰敏好學嘗見人¶
　作百字詩一覽便誦魏孝武初解褐員外散騎侍郎¶
　大統五年除大丞相府士曹行參軍轉墨曹漢善尺¶
　牘尤便簿領理識明贍斷割如流相府語曰日下燦¶
　爛有裴漢武成中為司車路下大夫㕘議格令有條¶
　理天和五年加車騎大將軍儀同三司晉公䕶擅權¶
　漢直道自守八年不徙雅好賔游每良時美景必招¶
<pb:KR2k0049_WYG_140-19a>¶
　引時彦宴賞留連間以篇什自寛没後遂斷絶游從¶
　不聴琴瑟嵗時哀慟而已撫養兄弟子情甚篤至借¶
　人異書必躬自錄本疾疢未嘗釋卷卒贈晉州刺史¶
　子鏡人少聰敏涉獵經史為大將軍譚公㑹記室參¶
　軍累遷春官府都上士仕隋位兵曹郎漢弟尼字景¶
　尼性𢎞雅有器局位御正下大夫卒贈隨州刺史子¶
　之𨼆趙王招府記室㕘軍之隠弟師人好學有識度¶
　起家秦王䞇府記室參軍仍兼侍讀¶
<pb:KR2k0049_WYG_140-19b>¶
隋¶
王隆字伯高一子𫝊髙祖元則業教授門人千餘隋開¶
　皇初以國子博士待詔雲龍門帝嘗從容問之隆對¶
　深切上默然曰先生朕之陸賈也何以教朕隆承詔¶
　著興衰要論七篇每奏上稱善文中子銅川府君之¶
　述曰興衰要論七篇其言六代之得失明矣隆出為¶
　昌樂令遷猗氏銅川所治著稱秩滿退歸遂不仕卒¶
　薛道衡嘗與楊素論王通曰鄉人也是其家𫝊七世¶
<pb:KR2k0049_WYG_140-20a>¶
　矣皆有經濟之道而位不逢故河汾王氏儒林推之¶
裴政字徳表河東聞喜人高祖壽孫從宋武帝徙壽陽¶
　歴前軍長史廬江太守祖邃梁侍中左衛將軍豫州¶
　大都督父之禮廷尉卿政幼明敏博聞强記達於時¶
　政年十五辟邵陵王府法曹㕘軍事轉起部郎枝江¶
　令湘東王召為宣惠府記室尋除通直散騎侍郎加¶
　壯武將軍帥師隨王琳討侯景擒賊帥宋子仙旋為¶
　先鋒入建鄴以軍功連最封夷陵侯徴授給事黄門¶
<pb:KR2k0049_WYG_140-20b>¶
　侍郎復副王琳拒蕭紀破之於硤口加平越中郎將¶
　鎮南府長史周師圍荆州琳自桂州來赴難政請從¶
　間道先報至百里洲為周人所獲蕭詧説之鏁送至¶
　城下使謂元帝曰王僧辯已自為帝王琳不復能來¶
　政許之既而告城中曰援兵大至各思自勉吾被擒¶
　當碎身報國監者擊其口終不易辭詧命趣行戮蔡¶
　大業諫曰此民望也若殺之則荆州不可下矣因得¶
　釋㑹江陵陷送闗中周文帝聞其忠授員外散騎侍¶
<pb:KR2k0049_WYG_140-21a>¶
　郎引事相府命與盧辯依周禮建六官尋授刑部下¶
　大夫轉少司憲政明習故事又參定周律簿案盈几¶
　剖決如流用法寛平囚犯極刑者許妻子入獄就之¶
　皆曰死無所恨又善鍾律嘗與長孫紹逺論樂宣帝¶
　時免隋高祖攝政召復官開皇元年轉率更令加上¶
　儀同三司詔與蘓威等修定律令政採魏晉刑典下¶
　至齊梁㳂革輕重取其折𠂻同撰著者十餘人皆取¶
　決於政進散騎常侍轉左庶子多所匡正東宮大事¶
<pb:KR2k0049_WYG_140-21b>¶
　皆委之通事舍人趙元愷作武職辭見帳未成劉榮¶
　語元愷云但爾口奏不須造帳後榮諱無此語付政¶
　推問附榮者言政欲陷榮太子召政責之政奏曰凡¶
　推事有兩一察情一據證審其曲直以定是非臣察¶
　劉榮位髙任重縱令實語元愷葢是纖介之愆計理¶
　而論不須隠諱又察元愷受制於榮豈敢以無端之¶
　言妄相㸃累二人之情理正相似元愷引左衛率崔¶
　蒨等為證蒨等欵狀悉與元愷符同察情既敵須以¶
<pb:KR2k0049_WYG_140-22a>¶
　證定臣謂榮語元愷事必非虚太子稱政平直政好¶
　面折人短而退無後言時雲定興數入侍政數切諫¶
　又謂定興曰公所為不合禮度又元妃暴薨道路藉¶
　藉非令名也願公自引退不然將及禍太子益疎政¶
　出為襄州總管妻子不之官秩奉散給僚吏民犯罪¶
　者悉知之或竟嵗不發至再三犯乃因都㑹時親案¶
　其罪五人處死流徙者甚衆合境惶懼令行禁止稱¶
　為神明爾後殆無爭訟卒官年八十九著承聖降錄¶
<pb:KR2k0049_WYG_140-22b>¶
　十卷後高祖追憶曰向遣裴政劉行本在匡弼承華¶
　應不令至此子南金膳部郎¶
王(缺/名)文中子兄也嘗讀説苑文中子見之曰美哉兄之¶
　志也於以進物不亦可乎起家為御史將行謂文中¶
　子曰何以贈我文中子曰清而無介直而無執曰何¶
　以加乎文中子曰太和為之表至心為之内守之以¶
　恭行之以道退而謂董常曰大厦將顛非一木所支¶
　也常為芮城令重隂陽王氏家書稱芮城府君¶
<pb:KR2k0049_WYG_140-23a>¶
宇文儉文中子父友也或問儉文中子曰君子儒也疏¶
　通知逺其書之所深乎銅川府君重之豈徒然哉¶
王伯華龍門人文中子之族父也邃於易¶
程元絳人文中子在絳元因薛収而來與之言六經元¶
　退謂収曰夫子載造彜倫一匡皇極微夫子吾其失¶
　道左見矣於是備聞六經之義元嘗偕収見文中子¶
　問曰二生之學文奚志也對曰尼父之經夫子之續¶
　不敢怠也文中子曰允矣君子展也大成居而安動¶
<pb:KR2k0049_WYG_140-23b>¶
　而變可以佐王矣文中子嘗謂聞過而有喜色程元¶
　能之謂李靖智勝仁程元仁勝智而又嘗許程元王¶
　孝逸之文王凝曰夫子得程仇董薛而六經益明對¶
　問之作四生之力也¶
霍汲晉人隠於漁雅精樂律文中子嘗曰吾正樂於霍¶
　生見持竿者幾焉吾將退而求諸野矣¶
王凝字叔恬文中子弟從受元經文中子曰賢哉凝也¶
　權則未而可與立矣又嘗謂魏徴曰汝與凝皆天之¶
<pb:KR2k0049_WYG_140-24a>¶
　直人也徴也遂凝也挺若並行於時有用捨焉謂李¶
　靖曰凝也若容於時則王法不撓矣文中子卒事寡¶
　嫂以恭順著居家不肉食曰無求飽一布被二十年¶
　不易曰無為費天下也貞觀中起家監察御史時杜¶
　淹為御史大夫凝疏劾侯君集太宗以君集有功而¶
　長孫無忌善君集乃與淹不協而貶凝為胡蘇令又¶
　為太原令凝臨官計日受俸鄉人有誣其税者一嵗¶
　再輸平居栗如子弟非公服不見閨門肅若朝廷年¶
<pb:KR2k0049_WYG_140-24b>¶
　踰七十手不輟經慨然曰日月逝矣不可使文中子¶
　之教不達於兹也召三子而教之略例焉¶
裴晞聞喜人文中子舅也受詩於文中子嘗問穆公之¶
　事文中子曰舅氏不聞鳯凰乎覽徳輝而下何必懐¶
　彼也¶
唐¶
王勃字子安絳州龍門人通孫六嵗善文辭九嵗得顔¶
　師古注漢書讀之作指瑕以摘其失麟徳初劉祥道¶
<pb:KR2k0049_WYG_140-25a>¶
　巡行闗内表於朝對䇿高第年未及冠授朝散郎數¶
　獻頌闕下沛王召署府修撰論次平臺祕略書成王¶
　愛重之時諸王鬭雞勃戲為文檄英王雞上曰是且¶
　交構斥出府勃既廢客劍南嘗登葛憒山曠望慨然¶
　思諸葛亮之功賦詩見情聞虢州多藥草求補參軍¶
　坐官奴曹達事除名父福畤由雍州司功參軍左遷¶
　交阯令勃往省度海溺水痵而卒年二十九嵗初道¶
　出鍾陵九月九日都督大宴滕王閣宿命其壻作序¶
<pb:KR2k0049_WYG_140-25b>¶
　以夸客因出紙筆徧請客莫敢當至勃不辭都督怒¶
　起更衣遣吏伺其文輒報一再報語益竒乃矍然曰¶
　天才也請遂成文極歡罷勃屬文初不精思先磨墨¶
　數升則酣飲引被覆面卧及寤援筆成篇不易一字¶
　時人謂勃為腹藁尤喜著書與楊炯盧照鄰駱賔王¶
　皆以文章齊名號四傑嘗起漢魏至晉作書百二十¶
　篇以續古尚書後亡其序有錄無書者十篇勃補完¶
　缺逸定著二十五篇嘗謂人子不可不知醫從長安¶
<pb:KR2k0049_WYG_140-26a>¶
　曹元游盡得其要嘗讀易夜夢若有告者曰易有太¶
　極子勉思之寤而作易發揮數篇至晉卦㑹病止又¶
　謂王者乘土王世五十數盡千年乘金王世四十九¶
　數九百年乘水王世二十數六百年乘木王世三十¶
　數八百年乘火王世二十數七百年天地之常也自¶
　黄帝至漢五運適周土復歸唐唐應繼周漢不可承¶
　周隋短祚乃斥魏晉以降非正統皆五行沴氣遂作¶
　唐家千嵗厯天寳中崔昌采勃舊説上五行應運厯¶
<pb:KR2k0049_WYG_140-26b>¶
　請承周漢廢周隋為閏於是詔以唐承漢廢介酅公¶
　尊周漢為二王後以商為三恪焉¶
魏萬嘗居王屋山後名顥上元初登第初遇李白於廣¶
　陵白曰爾後必著大名於天下因盡出其文命集之¶
　其還王屋山也白為之序稱其愛文好古焉¶
王含績之後長於詩文有祖風韓昌黎推重之嘗為書¶
　文以相交與¶
裴説天祐三年進士官終禮部員外郎詩一卷行世弟¶
<pb:KR2k0049_WYG_140-27a>¶
　諧同年進士終桂嶺攝令亦能詩¶
盧陵龍門人舉進士官至工部尚書讀書龍門山註春¶
　秋孝經每以經義決時議¶
宋¶
王益柔字勝之曙子抗直尚氣喜論天下事䕃殿中丞¶
　上備邊選將䇿杜衍丁度宣撫河東益柔寓書言河¶
　外兵饟無法非易帥臣轉運使不可因條其可任者¶
　衍度使還以學行政事薦知介休縣慶厯用范仲淹¶
<pb:KR2k0049_WYG_140-27b>¶
　富弼韓琦忌者多攻之益柔上書論辨言尤切直尹¶
　洙貶慶州益柔訟之不聴范仲淹未識面以館閣薦¶
　除集賢校理預蘇舜欽奏邸㑹韓琦言益柔狂語何¶
　足深計張方平等皆近臣今西陲用兵大事何限一¶
　不論列而同狀攻一王益柔此其意可見矣上感悟¶
　但黜監復州酒乆之為開封府推官鹽鐵判官凡所¶
　需不應法暨有司迎合者悉論之出為兩淛京東西¶
　轉運使上言考課法願參以唐四善兼取行實列為¶
<pb:KR2k0049_WYG_140-28a>¶
　三等不行熙寧元年入判度支審官院轉對言人君¶
　之難莫大於辨邪正邪正之辨莫大於置相相之忠¶
　邪百官之賢否也若唐高宗之李義府明皇之李林¶
　甫徳宗之盧杞憲宗之皇甫鎛帝王之鑑也髙宗徳¶
　宗之昏䝉固無足論明皇憲宗之聰明乃蔽於二人¶
　如此以二人之庸猶足以致禍况誦六藝挾才智以¶
　文致其姦説者哉意葢指王安石也判吏部流内銓¶
　舊制選人當改京官滿十人乃引見由是士多困滯¶
<pb:KR2k0049_WYG_140-28b>¶
　且舉者有故輒不用益柔請才二人即引見衆論翕¶
　然稱之直舍人院知制誥兼直學士院董氊遇明堂¶
　恩中書熟狀加光禄大夫而舊階已特進益柔以聞¶
　上謂中書曰非翰林幾何不為羌夷所笑宰相怒其¶
　不申堂用他事罷其兼直遷龍圖閣直學士祕書監¶
　知蔡揚亳州江寧應天府卒年七十二益柔少力學¶
　通羣書為文日數千言尹洙見之曰贍而不流制而¶
　不窘語淳而厲氣壯而長未可量也獨不喜詩賦范¶
<pb:KR2k0049_WYG_140-29a>¶
　仲淹薦試館職乞試以䇿論特聴之司馬光嘗曰自¶
　吾為資治通鑑人多欲求觀讀未終一紙已欠伸思¶
　睡能閲之終篇者惟王勝之耳其好學類此¶
金¶
梁襄字公贊絳州人父定早亡養於叔父寧性穎悟日¶
　記千餘言大定三年擢進士第調耀州同官縣主簿¶
　遷邠州淳化令有善政察廉升慶陽府推官召為薛¶
　王府掾時世宗將幸金蓮川有司具辦襄上疏極諫¶
<pb:KR2k0049_WYG_140-29b>¶
　言尤詳切世宗納之遂為罷行仍諭輔臣曰梁襄諫¶
　朕毋幸金蓮川朕以其言可取故罷其行襄由是以¶
　直聲聞擢禮部主事太子司經選為監察御史坐失¶
　察宗室弈事罰俸一月尋轉中都路都轉運户籍判¶
　官未幾遷通逺軍節度副使以喪去服闋授安國軍¶
　節度副使同知定武軍節度事避父諱改震武軍太¶
　常卿張暐曹州刺史段鐸薦襄學問該博練習典故¶
　可任禮官轉同知順義軍節度使事歴東勝州隩州¶
<pb:KR2k0049_WYG_140-30a>¶
　刺史終保大軍節度使襄長于春秋左氏傳至地理¶
　氏族無不該貫自蚤達至晩貴膳服常淡薄議者雖¶
　謂太儉而人士雅欽之¶
孫鎮字安常絳州人高才博學嘗中省試魁承安二年¶
　五赴廷試賜第以陜令致仕年八十四卒有注東坡¶
　樂府歴代登科記行世弟寧州刺史錡字安世潘原¶
　令鉉字安道同牓擢第鄉人榮之號三桂孫氏¶
段克已字復之河東稷山人與弟成已並以才名禮部¶
<pb:KR2k0049_WYG_140-30b>¶
　尚書趙秉文目曰二妙大書雙飛二字名其里金末¶
　以進士貢北渡後與成已辟地龍門山二十年而卒¶
　人稱遯菴先生孫轉吏部侍郎刻二妙集於家塾呉¶
　澄序河東二段先生心廣而識超氣盛而才雄其詩¶
　葢陶杜兼而有之者也¶
段成已字誠之號菊軒稷山人恒子天性孝友主宜陽¶
　簿册皇璽書即家焉授平陽路提舉學校事尋以老¶
　引退國子祭酒周文懿公稱其文在班馬之間得聖¶
<pb:KR2k0049_WYG_140-31a>¶
　賢正學氣象雍容所著有菊軒集今失¶
段整由賔貢升太學其叔季良恒給其費令篤學整卒¶
　能成業為時聞人後以文藝擢太平縣尹¶
宗經稷山人領解元舉進士所著有雲巖文集¶
段鈞字平仲稷山人矩子以文行著聞其弟鐸師事之¶
　同遊場屋有聲都人稱為河東二段名其居曰雙桂¶
　里早卒¶
元¶
<pb:KR2k0049_WYG_140-31b>¶
段思誠字仲明號芹溪稷山人克己子詩文健雅大徳¶
　間國史院承㫖閻文公訪河東文獻與西溪並薦於¶
　朝授河東儒學教授謝去¶
段思温字叔恭號聞過稷山人克己子少孤從仲父成¶
　已學遂成名儒貫通經史尤邃易春秋詩文純正皇¶
　子安西王辟為記室參軍不赴亷静寡欲授業鄉里¶
　多所造就積書萬卷以遺子孫卒之日逺近赴弔市¶
　為之罷¶
<pb:KR2k0049_WYG_140-32a>¶
段思義字季方號西溪稷山人成已子受學於父國史¶
　院承旨閻文公與芹溪並薦於朝授平陽路儒學教¶
　授不就往來韓城愛其風土因徙居焉以經史授徒¶
　不倦¶
明¶
李彦英絳州人元時巨儒洪武御極博訪天下通經學¶
　古士使主師席門人高鐸時為僉都御史因以彦英¶
　名上授平陽絳州兩學訓導彦英端正有師範勤於¶
<pb:KR2k0049_WYG_140-32b>¶
　訓誨一時登甲乙榜者兩地為多人稱五經夫子¶
薛貞河津人中洪武甲子鄉試授元氏教諭官滿赴闕¶
　太祖詔擇儒官可備顧問者吏部以二十人上貞在¶
　列嘗進講尚書大禹謨意義曉暢太祖稱善尋復授¶
　滎陽教諭改馬湖府長官司吏目馬湖地甚僻人皆¶
　獠類貞結茅以居饔飱不給泊如也獠人感其化咸¶
　奉命不敢肆永樂初復任滎陽教諭改鄢陵九年徙¶
　河内未幾卒貞文清瑄父也簡澹寡欲學以仁義道¶
<pb:KR2k0049_WYG_140-33a>¶
　徳為本深斥異端邪怪之説後以文清貴贈大理寺¶
　少卿¶
賈正儀聞喜人文學贍富洪武間舉秀才授河南道御¶
　史有直聲累官河南參政清介自持謝政歸紡績為¶
　生太祖聞而奬之¶
楊峙字景瑞河津人宣徳癸夘舉人謹慤工詩薛文清¶
　公雅重之¶
楊潤河津人少從薛文清學稱髙弟景泰癸酉舉於鄉¶
<pb:KR2k0049_WYG_140-33b>¶
　授涇陽教諭動遵規矩訓迪為一時廣文最擢國子¶
　監監丞禄薄不能迎養因悉舉俸錢以奉父而自甘¶
　澹泊葢文行兼至云¶
史英字廷珍稷山人讀書得體要為諸生即以薛文清¶
　自期待&KR1471;成化戊戌進士知棗强縣革奸弊靖盜賊¶
　墾荒賑饑一時復業者百二十户五百三十二口捐¶
　俸資藥餌完婚喪者一千五百餘人擢監察御史清¶
　理長淮鹽課按蘇松首劾周駙馬兄貪横寘於法入¶
<pb:KR2k0049_WYG_140-34a>¶
　掌河南道再按徽寧以剛直忤劉瑾調河南副使徑¶
　拂衣歸不赴著就正一得諸稿所言皆主敬窮理之¶
　學¶
任佐稷山人正徳丙子舉人温厚純篤署洛南教諭飭¶
　學敦行士習丕變陞國子學正丁艱制終北上道由¶
　晉陽赴都憲張瀚處呈減本縣代納文水等縣均徭¶
　二千餘兩復補太學㑹駕臨幸賜衣一襲尋晉南京¶
　户部主事監江隂倉糧督鈔淮安皆革其弊晉員外¶
<pb:KR2k0049_WYG_140-34b>¶
　郎中總督倉場乂晉鎮逺知府飭兵輯民武衛肅然¶
　尋陞貴州按察司副使值討苖人亂内外籌計居多¶
　晉遼東苑馬寺卿所著有四書辯異書忩翼言汾野¶
　詩集¶
李汝寛字嚴夫聞喜人嘉靖丙辰進士授清豐知縣政¶
　尚嚴明而行以寛大邑有繼母素以嚚著一日詣縣¶
　庭控其子汝寛以情法諭戒之卒感悟母子相樂如¶
　初擢大理評事以平反著解組歸購書數百卷築樓¶
<pb:KR2k0049_WYG_140-35a>¶
　藏之日坐其中吟披不釋手著有在澗集藏於家¶
陶梓絳州人嘉靖甲午舉人任睢州遷兩浙鹽運副去¶
　之日士民不忍舍卒於杭轝櫬過睢士民哭奠留二¶
　日始得歸梓徳性温雅平生無疾言遽色師呂涇野¶
　得身心之學焉¶
梁格字君正稷山人長史濬子性儉約嘉靖乙未進士¶
　授濟陽知縣濟陽故煩劇地俗健訟格至别淑慝審¶
　情偽懲治一二梗令者如法俗為一變其他罷無名¶
<pb:KR2k0049_WYG_140-35b>¶
　之税戢閹寺之横凡有闗民利害者毅然無所顧憚¶
　一時復業者數百户嘗奉檄勘禹城疑獄徑釋之其¶
　人持百金來謝亟麾去清苦之操數年如一日嘗作¶
　雪糧吟以見志擢南京兵科給事中行至平陽得母¶
　訃擗踊泣血遂遘疾踰年卒所著窺易集四書古義¶
　補定齋存稿藏於家¶
梁紀字理夫該貫經史倚廬父墓者三年領鄉薦以母¶
　老不仕後迫母命勉上公車夢母疾即亟返事聞賜¶
<pb:KR2k0049_WYG_140-36a>¶
　秩都察院都事嘗買姚村腴田若干畆斥以為民居¶
　民為立祠祀之著有樗櫟子等書十四種祀鄉賢¶
梁綱字正夫號承齋稷山人給事格子孝亷紀弟也嘉¶
　靖壬子解元壬戌成進士授户部主事筦天津易州¶
　倉督密雲餉搜括頻年乾没及羨餘三千餘金悉以¶
　上聞遷河南副使條上利病數十事大吏嘉之命通¶
　省共為遵守遷湖廣參政請歸與兄紀侍母甘㫖不¶
　復出綱喜臨池大小書法俱精工既歸築知止軒讀¶
<pb:KR2k0049_WYG_140-36b>¶
　書其中前後薦章二十餘上俱不赴所著高梁生集¶
　計十三種共二百一十卷弟維戊午舉人¶
梁維字持夫號水岩稷山人格季子聰慧博洽天性孝¶
　友從二兄受業典墳無所不讀尤工書法領嘉靖戊¶
　午鄉薦齊名伯仲時擬三鳯云所著有三桂堂集六¶
　子抄史編類抄若干卷藏於家¶
趙用光字哲臣河津人三聘子登萬厯乙未進士官至¶
　詹事府少詹掌翰林院事兼侍讀學士性孝友居官¶
<pb:KR2k0049_WYG_140-37a>¶
　清介學以致知主敬為宗典文衡拔文士丘毛伯等¶
　所著有蒼雪軒文集河東巡鹽李日宣為之序¶
王臣直原名聨科字聖隣絳州人萬厯庚子舉人授泗¶
　州知州丁内艱起開州治兵捕盜為濬滑一帶保障¶
　公暇集諸知名士談道賦詩培植不遺餘力開人士¶
　集其文曰澶淵雜著詩曰夜告亭草工八分書崇禎¶
　間書蹟𫝊入禁中上見之欣賞謂筆法渾成有北人¶
　氣骨詔董金吾徴書於任所賦詩書帛以進有孤葵¶
<pb:KR2k0049_WYG_140-37b>¶
　惟向日寸草自知春之句先是秦冦渡河分守道委¶
　練鄉勇為桑梓衛人倚為安子太武崇禎庚午舉人¶
劉有綸字代予河津人萬歴壬子舉人事父光禄至孝¶
　讓産兄弟始終無間言常從毘陵王翼菴究理學淵¶
　源讀書晉陽書院問字屨滿寄籍廣陵置講院興教¶
　寺當事每造廬請終嵗無私謁丙子佐邑令甃城淮¶
　撫朱大典擬薦修實録因官之堅辭授桐鄉知縣未¶
　任卒著四書自言明誠續言三忠詩文保甲議鹽法¶
<pb:KR2k0049_WYG_140-38a>¶
　條議麟㫖諸書¶
任憲字憲章稷山人苑馬卿佐子慷慨有氣節萬厯年¶
　以貢授郟縣訓導未受事即條上興學六款涖任後¶
　白秦生疑獄恥昝生兄弟䦧於牆作詩自責未幾遷¶
　山隂教諭修號舍二十四間集諸生講習其中再遷¶
　大同教授笞丁生越控受責以為惰教之戒又祀忠¶
　臣周尚文郭琥二人旌孝子趙榮貴一人節婦朱劉¶
　氏五人以為世勸乆之以慶府紀善歸里家居嘗與¶
<pb:KR2k0049_WYG_140-38b>¶
　夏縣馬鳯巢書言治河與大同何士魁書言治兵葢¶
　雖退居不忘國恤云所著求心錄禮注補遺兩齋範¶
　畧䝉求小補繹古繁言藝林正體禮俗明微諸書兵¶
　燹後多散軼不全惟龍鍾草七册藏於家¶
甯二翰號林垣聞喜人三翰從兄天啟間貢幼與三翰¶
　俱有文名稱河東二甯篤嗜詩書尤好奬掖人士立¶
　社董泊廟躬為評隲不少爽三中副車不樂仕進講¶
　文課藝髦而不倦三子二登甲科人以為善教尋卒¶
<pb:KR2k0049_WYG_140-39a>¶
　所著有四書易經心印等集¶
韓霖字雨公號寓菴絳州人長身竦肩音如洪鐘為文¶
　有竒氣書法在蘇米間少為傅東渤文太青兩先生¶
　所知黄石齋馬素修董思白諸公咸樂為推許天啟¶
　辛酉舉於鄉與其兄孝亷雲競爽先是年舞象時從¶
　兄遊雲間窺見婁東指趣後遂益嗜遊為聚書計嘗¶
　南至金陵東覽虎邱震澤汎舟南下武林又西南探¶
　匡廬觀瀑布水復由淮南北上謁孔林撫手植檜前¶
<pb:KR2k0049_WYG_140-39b>¶
　後購書數萬卷法書數千卷既歸築卅乘藏書樓以¶
　貯之日與二三弟子較勘編摩又於讀書之暇學兵¶
　法於徐光啟學銃法於高則聖務為當世有用之士¶
　顧未及一試遽以避冦罹禍死所著守圉全書救荒¶
　全書祖絳帖考砲臺圖説數十種兵燹之餘存者亦¶
　僅矣¶
裴邦奇號巢雲聞喜人問學綜博不事舉子業以詩名¶
　與汾陽孔探花天𦙍謝山人榛唱和有巢雲詩集四¶
<pb:KR2k0049_WYG_140-40a>¶
　卷¶
李僑字養高聞喜人崇禎壬午貢孝友端良澹泊寧静¶
　性嗜書雖髦不倦教授生徒負笈擔簦學舍不能容¶
　知名者百餘人兼精韻學從遊皆知聲律士林尊為¶
　師範年八十四無疾卒¶
梁珙稷山人博綜古今補弟子員載酒問字者接踵雖¶
　終日談論無倦容知縣姚延啟扁曰伯鸞高節年六¶
　十八趺坐而終¶
<pb:KR2k0049_WYG_140-40b>¶
姚綬字公綬號松溪稷山人少以文學補弟子員喜詩¶
　賦尋自引退卜居紫金山麓鑿池注水灌田自給知¶
　縣孫倌為構室三楹題曰高士幽居所著有金山樵¶
　隠若干卷¶
辛全字復元號天齋絳州人生而胸有赤痣稱神童方¶
　總角時講河圖洛書輒能驚其長老弱冠從塾師即¶
　有志聖賢之學每讀程朱書焚香端坐録其言行以¶
　為法則一時有辛夫子之稱畢守道自嚴聞其名造¶
<pb:KR2k0049_WYG_140-41a>¶
　廬訪焉南提學居益駐節州中召試明體適用䇿列¶
　諸生俾餼於庠尋奉安邑曹真予為師學益進一日¶
　於廣座間或言中庸無聲無臭兩無字最為元妙全¶
　曰不如孟子父子有親五有字更加切實聞者咸頫¶
　首老儒李承賜年七十餘遂願北面稱弟子闗中馮¶
　少墟楚中賀陽亨各以所學來質呉相國甡倪祭酒¶
　元璐路御史振飛等推挽恐後比膺貢入京師賀相¶
　國逢聖特疏聞於朝詔以知府用全亦欲舉素所論¶
<pb:KR2k0049_WYG_140-41b>¶
　著如衡門芹經世碩畫見諸行事未幾以内艱歸遽¶
　嬰病卒全早喪父哀毁如禮持七戒三年事孀母愛¶
　敬兼至奉伯兄備極愉和安貧樂道終其身既殁門¶
　人私諡曰文敬¶
文顯道字子行諸生遊辛全門講學明道好勸人為善¶
　人稱文夫子又車國幼事辛全有篤實君子之譽劉¶
　澤長字恒齋公府中遇寃抑婉為伸救聞辛全講學¶
　忻然從之著劉子俚言見三晉語錄中¶
<pb:KR2k0049_WYG_140-42a>¶
魯世任字媿尹垣曲人性端方事親孝從絳州辛全學¶
　力行不倦天啟末舉於鄉崇禎十年為鄭州知州建¶
　天中書院集士子講肄其中逺近樂從者千人十三¶
　年秋給事中范士髦薦世任及内丘故太原通判喬¶
　中和稱為醇儒乞召試平臺備顧問不報十五年流¶
　賊來犯親勒民兵禦之河干戰敗自刎死士民肖像¶
　祀之書院中¶
譚登仕絳縣人天啟間貢授同州訓導陞泰安教諭洛¶
<pb:KR2k0049_WYG_140-42b>¶
　南知縣服官清謹性嗜學嘗以大學配河圖洛書文¶
　太青稱其眼空千古所著有太極圖解四書事天象¶
　畧道一九論等書行世¶
國朝¶
王復初字心一號雲將絳州人父曰善有學行復初少¶
　聞為學大指已復私淑其鄉辛復元不為剽掠之學¶
　由拔貢生中順天戊子副榜授古田知縣以嚴行恕¶
　吏民胥奉法唯謹遷揚州府鹽政同知伸許生之屈¶
<pb:KR2k0049_WYG_140-43a>¶
　贖鄒吏之妻政聲藉甚致仕歸闢嚴正齋日與党氷¶
　壑王君棟闡明性學不一與外事嘗十舉鄉飲大賔¶
　里人重之¶
王樸絳州人州博士弟子尋謝去顓精性理諸書與曲¶
　沃賈荆生大寧曹陶庵共相商確其學一以誠實敦¶
　篤為主曹手書迂齋二字遺之故自號曰迂叟著有¶
　純孝篇闡幽集思齊錄燕居錄諸書¶
李生光字闇章絳州人幼端方不與羣兒伍年十嵗從¶
<pb:KR2k0049_WYG_140-43b>¶
　閻隆宇受尚書父殁窘或勸易業迄不肯曰父命也¶
　後聞辛復元講道河汾負笈就弟子列嘗著儒教辨¶
　正崇正闢邪彚編及自警詩友于篇諸書學者多𫝊¶
　誦之¶
王兆□絳州人嵗貢生剛方不樂與富貴人交非義一¶
　介不取年八十猶授徒不懈𨗳窽批郤多所成就著¶
　有四書宗朱正旨行於世¶
閻懐珍字月生稷山人幼嗜學取朱子小學日夜潛玩¶
<pb:KR2k0049_WYG_140-44a>¶
　常期見諸行事亦日舉以教人進退坐立皆有法度¶
　兄有疾子亡孫幼復無為主中饋者朝夕其側十餘¶
　年如一日中年喪偶終其身不娶同學某官都下延¶
　入幕中嵗奉束脩如干比某殁賣田賻之如其數雖¶
　瓶無儲粟泊如也年八十三嵗卒¶
翟鳯翥字象陸聞喜人同官教諭期古孫順治丙戌進¶
　士官刑部主事遷饒州知府以卓異擢屯田道再擢¶
　陜西按察司使遷湖廣右布政使福建左布政使左¶
<pb:KR2k0049_WYG_140-44b>¶
　遷福建鹽驛道卒於官鳯翥為諸生時袁督學繼咸¶
　深器之既通籍由曹郎洊躋藩岳所至號清惠而尤¶
　以培䕶士類為先務在饒州建芝山書院集諸生日¶
　課之在陕西修少墟馮公書院在湖廣修漢陽書院¶
　買田以贍諸生然雅負幹畧克肩大事其始涖饒也¶
　有盜盤踞山中時出為民害遣一老卒持所撰鐸書¶
　往招之賊黨感泣胥解散及理屯政條上屯務十事¶
　至今垂為甲令雅喜譔文章尤好褒闡潛徳雖賣菜¶
<pb:KR2k0049_WYG_140-45a>¶
　灑削無或遺著涑水篇桐園譜裴氏家譜聞喜乘行¶
　於世子貞儀甲午拔貢營𦵏事甫訖嘔血卒人痛惜¶
　之¶
党成字憲公絳州人世居城北山厓下近明藩府藏氷¶
　地故號氷壑居士學者因稱氷壑先生幼為學即有¶
　志聖賢村居鍵戸日誦貫濓洛闗閩諸書以身體之¶
　家甚貧取與畫然一介不茍與人語率本諸經嘗為¶
　賈舍人荆生作一齋解援周元公程正公説無巵辭¶
<pb:KR2k0049_WYG_140-45b>¶
　又嘗為人辨朱陸異同探本原窮歸宿是非疑似瞭¶
　如指掌著學庸澹言日知若干種見者謂篤實精醇¶
　可擬讀書錄魏大司冦環極聞其名寄書講學三返¶
　卒不答魏益高之年將髦貧日益甚讀書好古晏如¶
　也卒後數年州守為樹碑於墓上¶
李毓秀字子潛絳州人𨽻國學注選縣丞從氷壑党成¶
　游幾二十年守師説不敢變尤研精學庸或問輯宋¶
　儒大文約亦或問為多嘗曰西銘太極相為表裏西¶
<pb:KR2k0049_WYG_140-46a>¶
　銘言其當然太極言其所以然西銘猶大學太極猶¶
　中庸也晩而講易敦復齋年八十三卒太平王御史¶
　奐曽深惋惜焉¶
柴平富字丕公絳州人貢生性端方幼時言笑不茍比¶
　長聞李子潛名往師之篤嗜小學内則諸書祖父母¶
　亡寢苫枕塊不入私室者六年著四書偶抄壁經拾¶
　遺周易雜記藏於家¶
張克嶷字抝齋聞喜人少學於父根樸復從曲沃衛蒿¶
<pb:KR2k0049_WYG_140-46b>¶
　㳺蒿與根樸稱經師而克嶷沈潛載籍文淡宕而鬱¶
　茂詩亦具森致戊午己未聨&KR1471;進士選翰林院庶吉¶
　士藝苑如山左趙執信輩皆斂手推避遷刑部主事¶
　歴員外郎中執法堅确嘗移文内務府窮治受賄者¶
　必得實乃止出知平樂府以内艱歸復知潮州府外¶
　艱歸潮濵海郡奸弊叢滋克嶷布衣蔬食昕夕坐聴¶
　事蘄釐剔而以噢咻為本隸邑奸匪斬竿起邑令閉¶
　門治守禦具克嶷曰第登白葉岐山豎旗鳴鼓聲言¶
<pb:KR2k0049_WYG_140-47a>¶
　大兵且至彼將自潰何用張皇為令如其言賊黨果¶
　斬渠魁以獻既歸閉户讀書垂二十年卒著東澗山¶
　房集消閒編¶
吉州¶
國朝¶
曹續祖字子成號陶菴鄉寧人順治甲午舉人性至孝¶
　既舉於鄉念母春秋高不樂仕閉門侍養終身不出¶
　比母殁自始喪暨虞儀節胥遵家禮雅嗜讀書尤顓¶
<pb:KR2k0049_WYG_140-47b>¶
　精理學家言參考互訂老而愈篤年八十猶莊誦宋¶
　六子書不少輟文集皆闡發義理之言洪洞范進士¶
　鄗鼎嘗稱為吾鄉第一孝亷其他雜著如四書綱領¶
　四書竊疑易書啟蒙約義太極通書薛錄臥雲洞年¶
　譜曹氏家譜大寧縣志凡數十種¶
隰州¶
元¶
閻復字子靖平陽和州人祖衍仕金殁於王事父忠僑¶
<pb:KR2k0049_WYG_140-48a>¶
　高唐州復始生有竒光照室及長性簡重美丰儀弱¶
　冠入東平學嚴實請元好問校諸生入選者四人復¶
　為首徐琰李謙孟祺次焉初掌行臺書記至元八年¶
　王磐薦為翰林應奉充㑹同館副使兼接伴使扈駕¶
　上京賦應制詩一篇寓規諷意世祖顧之喜曰有才¶
　如此何可不用十四年出僉河北道事尋召還遷翰¶
　林直學士建議定銓選校官法上屢命至榻前面授¶
　詔旨每具草進悉曲當上意立尚書省召復入便殿¶
<pb:KR2k0049_WYG_140-48b>¶
　問曰朕欲命卿執政何如復謝不足勝任上謂侍臣¶
　曰書生識義理存謙讓是也勿强尋以撰僧格輔政¶
　碑免成宗立復除集賢學士撰曲阜廟碑疏言京師¶
　宜首建宣聖廟學定釋奠雅樂曲阜林廟戸不宜聴¶
　有司併入民籍其後賜孔林灑掃二十八户祀田五¶
　千畆皆復之請也大徳三年彗星見疏言定律令頒¶
　封贈増俸給通調内外官且曰古者刑不上大夫今¶
　郡守之貴以徴租受杖非所以厲亷隅江南公田租¶
<pb:KR2k0049_WYG_140-49a>¶
　太重宜減以貸貧民多采用之上嘗召問曰左相難¶
　得人卿為朕舉所知復以哈喇哈遜對上大喜即命¶
　入相復亦拜翰林學士承㫖武宗初首陳三事曰惜¶
　名器明賞罰擇人材詞皆剴切遙授平章政事力辭¶
　不許尋乞骸骨詔給半俸終養卒年七十七諡文康¶
　有靖軒集五十卷𫝊於世¶
明¶
宋可大字受之其先隰州人遷臨汾幼業儒以貧窶貿¶
<pb:KR2k0049_WYG_140-49b>¶
　易陜州從王惺所遊得聞正學居親喪哀禮兼盡訓¶
　從子以義方後惺所宦遊平水可大無尺牘陳乞惺¶
　所卒服心喪三年¶
　¶
　¶
　¶
　¶
　山西通志卷一百四十¶
