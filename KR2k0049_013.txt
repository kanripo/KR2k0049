# -*- mode: mandoku-view; -*-
#+TITLE: 山西通志
#+DATE: 2015-08-24 22:42:19.479028
#+PROPERTY: ID KR2k0049
#+PROPERTY: BASEEDITION WYG    
#+PROPERTY: JUAN 卷十三
<pb:KR2k0049_WYG_013-1a>¶
欽定四庫全書¶
　山西通志卷十三¶
　　闗隘(五/)¶
寧武府¶
　寧武縣¶
寧武闗古樓煩地據雁門偏頭兩闗之中明初為軍屯¶
　景泰元年築城成化二年巡撫都御史李侃言寧武¶
　北臨雲朔西帶偏保最為要衝請設闗置守備於是¶
<pb:KR2k0049_WYG_013-1b>¶
　因遼寧武軍舊名立闗𢎞治間巡撫都御史侯恂復¶
　奏置守禦所轄堡十有二東為大河為陽房為朔寧¶
　北為神池為大水口為利民西北為黄花嶺為土棚¶
　為義井西為寧文為二馬營西南為西鎮而寧文實¶
　犄角寧武以扼西山之險嘉靖十三年都御史任落¶
　自鵰窩梁至逹逹墩築邊八里二百二十二步砌以¶
　石十八年都御史陳講議陽房要衝迤西胥缺藩籬¶
　乃修復王野梁廢蹟東起陽房口經温嶺大小水口¶
<pb:KR2k0049_WYG_013-2a>¶
　神池蕎麥川至八角堡胥築長城凡百八十里且築¶
　且斸土石相半外為壕塹十九年兼轄寧化所二十¶
　二年置三闗鎮守總兵官駐寧武轄雁門偏頭二闗¶
　二十三年都御史曽銑謂邊墻髙厚不逮雁門復増¶
　築焉　明景泰元年築城方四里髙三仞厚二仞門¶
　樓三成化元年訖工𢎞治十一年巡撫魏紳拓故城¶
　周七里一百二十步髙二丈五尺下有塹　寧武闗¶
　東北至陽方口又北至朔寧堡又北至鵰窩梁堡内¶
<pb:KR2k0049_WYG_013-2b>¶
　邊垣胥在西　朔州志寧武軍口在朔州南一百二¶
　十里南連静樂縣分水嶺左編寧武處三闗之中援¶
　應東西實陽方温嶺神池義井之門户外接八角堡¶
　内維岢嵐　唐志管涔山北有樓煩闗按今寧武當¶
　即古樓煩闗地　周經寧武闗紀寧武古寧武軍也¶
　即軍舊名名闗　宋太平興國中潘美兼三交都部¶
　署屯留以捍北邊三交西北三百里地名固軍其地¶
　險阻為北邊咽喉美潛師襲之遂據其地積粟屯兵¶
<pb:KR2k0049_WYG_013-3a>¶
　以守之北邊以寧　楊博三闗兵將疏山西三闗先¶
　年以有東勝大同為之屏蔽邊患絶少自東勝失守¶
　漸肆窺視然猶恃有大同未敢深入今三闗之警大¶
　異往昔正徳十二年則直至陽曲灣今嵗則直至交¶
　城圪塔頭若更長驅而入雖平陽潞安俱為蹂踐之¶
　地矣今都御史陳講御史連鑛覆勘具奏臣等議得¶
　神池堡與老營堡委係必爭之地而八角堡介於其¶
　間尤為適中雁門守備當十八隘口之險而北樓口¶
<pb:KR2k0049_WYG_013-3b>¶
　委為空濶所據各官要於神池老營堡各添設叅將¶
　北樓口添置把總八角堡改置遊擊畫地分守勢成¶
　鼎足據險扼塞誠為長便又要將神池守備改置利¶
　民堡三岔八角俱為裁革水泉營等處設置把總管¶
　領屯種要皆劑量斟酌無不曲當但副總兵既與巡¶
　撫都御史協同行事威權已重欲加都督職銜似難¶
　輕議今俟命下施行巡撫都御史每年秋近仍駐劄¶
　寧武八角以上仍轄雁門兵備五寨以下仍轄岢嵐¶
<pb:KR2k0049_WYG_013-4a>¶
　兵備庶聲勢聨絡緩急有濟及照東長峪地方係大¶
　同三闗兩鎮接境之地極為𦂳要其建城設兵於兩¶
　鎮既稱有益亦當及早整理　方逢時邊闗機宜疏¶
　三闗俱通㓂要區東路自盤道梁夾柳樹燕兒水鵰¶
　窩梁等堡進直犯代忻太原等處西路自滑石澗黄¶
　龍池寺塢堡水泉營等堡進直犯鎮西興嵐等處中¶
　路陽房口王野梁失守少費迂迴可逹東路矣荍麥¶
　川野猪溝失守少費迂迴可逹西路矣此邊形之大¶
<pb:KR2k0049_WYG_013-4b>¶
　較也東中二路外有馬邑朔州烽火相接零騎遽難¶
　以潛入大舉或數年一至西路邊長二百餘里東自¶
　水黄墩起西至丫角山止一百餘里尚在朔州川之¶
　内自丫角山起西至老牛灣止一百餘里逼隣沙漠¶
　大舉慿陵易逞零騎出没無常御史賀一桂移鎮之¶
　説有見於此計寧武離偏闗一百八十里正兵營軍¶
　馬在三路土著有年勢難他徙其叅遊軍馬果數足¶
　勢强大舉雖未能遏絶零騎必可拒堵此移鎮之便¶
<pb:KR2k0049_WYG_013-5a>¶
　也查兩營軍少一千三百三十四名馬少三千四百¶
　四十二匹而遽移之是總兵亦叅將等也㓂豈憚一¶
　總兵官名乎况偏闗抵崞縣原平驛二百餘里東路¶
　報警䇿應恐難猝至此移鎮之未便也先年俺答乗¶
　虛謀陷老營總兵郭琥早得其情由寧武日暮提兵¶
　四鼔即抵其地而堡賴以全是不移與移鎮同也今¶
　該鎮劉國既稱軍馬寡弱東路窵遠合無依其仍駐¶
　寧武遇三路但有聲息星馳調度隨賊堵截　李攀¶
<pb:KR2k0049_WYG_013-5b>¶
　龍寧武兵備題名記三十七年改雁門為雁平岢嵐¶
　為偏寧明年仍以偏寧為岢嵐兵備以偏老岢嵐河¶
　曲三守備西路叅將老營遊擊地方兵馬屬之雁門¶
　兵備仍駐代州以廣武北樓平刑三守備東路北樓¶
　太原叅將地方兵馬屬之其八角利民神池寧武四¶
　守備中路叅將地方兵馬則以設今道云　上谷岳¶
　倫曰山西京師之屏翰三闗山西之咽喉　嘉靖二¶
　十六年總督翁萬逹議撤山西内邊兵并力守大同¶
<pb:KR2k0049_WYG_013-6a>¶
　報可巡撫孫繼魯抗章爭曰紫荆居庸山海諸闗東¶
　枕溟渤雁門寧武偏頭諸闗西據黄河天設重險以¶
　藩衛國家豈可聚師曠野洞開重門以延敵夫紫荆¶
　諸闗之拱衛京師與雁門諸闗之屏蔽全晉一也今¶
　議者不掣紫荆以并守宣府豈可獨掣雁門以并守¶
　大同耶兵部是繼魯言上方倚萬逹卒如萬逹言¶
陽方口堡在布政司北三百六十五里東至盤道梁堡¶
　六十里西至神池堡二十五里南至寧武所界二十¶
<pb:KR2k0049_WYG_013-6b>¶
　五里北至朔州五十五里　兩鎮三闗志寧武據兩¶
　闗之中地勢平衍便易馳驅陽方口當雲朔馬邑之¶
　衝至為要害雖距寧武為近而緩急常不得力近日¶
　築邊之議首及王野梁至老營蓋先慮也　康丕揚¶
　三闗志陽方口晉邊第一要害地　胡松答翟中丞¶
　書陽方口外當雲朔馬邑之衝内通忻代嵐石諸郡¶
　之路至為要害鎮城雖距寧武為近然緩急終不得¶
　力宜以寧武所城移陽方　陳講上議曰西北邊鎮¶
<pb:KR2k0049_WYG_013-7a>¶
　莫重宣大三闗國初急宣大而緩三闗以大同足蔽¶
　三闗也今時則異矣故必急三闗急三闗必増戍増¶
　戍必先設險夫雁門有勾注之險偏頭有老營之扼¶
　故増戍必自寧武始陽方口者朔州之大衝也臣願¶
　藉山西民壮夫力而濟以郡縣贖金城是大險不三¶
　月可就從之於是築長城自陽方口始　胡松楊方¶
　堡築城記西蜀陳公講既受命上公提督三闗兼巡¶
　撫山西地方乃言於朝曰山西雁門寧武偏頭諸闗¶
<pb:KR2k0049_WYG_013-7b>¶
　為國重鎮東起代之瓶形嶺西暨保徳河曲地東西¶
　延袤千有餘里而寧武闗之陽方口東西長可百八¶
　十里適當朔州大川之衝平衍夷漫雖數十萬騎皆¶
　可成列以進臣查山西諸路民壯可得萬餘忻代五¶
　臺諸郡邑𣙜金嵗得數千不足則取諸大原所部吏¶
　民贖鍰費不傷乎正額勞不及於齊民其築之便上¶
　下其奏兵部兵部議如公指無異乃以雁門兵備副¶
　使王鎬察監經費都司署都指揮同知王松太原府¶
<pb:KR2k0049_WYG_013-8a>¶
　同知邢倫總督工程其下文武百執事並選亷慎而¶
　有幹者使攝之經始嘉靖十九年之春三月畢工明¶
　年之夏六月東起陽方口經温嶺大小水口神池蕎¶
　麥川迄於八角堡之野猪溝老營堡之丫角墩土築¶
　惟半餘則斬山之崖為之計長三萬三千一十餘丈¶
　可百八十里無論土石並髙二丈有竒下廣一丈五¶
　尺上廣七尺加四尺為女墻可騎以馳可蔽以擊墻¶
　外壕塹深廣之度畧如墻中増敵臺四十三座煖舖¶
<pb:KR2k0049_WYG_013-8b>¶
　五十五間暗門五座重樓三座䕶水堤臺稱之包築¶
　流水溝洞百十二處後中丞劉公臬代奉廷議屬予¶
　與㕘政張君子立規計工事補築東路三百里按察¶
　司僉事趙君瀛補築西路黄河堧百五十里　灰河¶
　東流經堡北出口　崞縣陽方倉寓陽方口　正徳¶
　九年十月㓂由陽方口深入至陽曲灣　嘉靖三十¶
　四年俺答入宣大山西俄而自陽方口出總督許論¶
　遮撃於朔州復由王茂山遁　三十九年俺答自陽¶
<pb:KR2k0049_WYG_013-9a>¶
　方入犯忻州原平石嶺闗復由此出以此地梁内梁¶
　外皆平曠無際故設大將於此　趙炳然分布秋防¶
　疏山西總兵統正兵暫駐陽方口一則調度本境一¶
　則便援雲朔副總兵統竒兵仍駐老營一以專防黄¶
　河一以東西勦遏西路叅將統援兵駐水泉營中路¶
　叅將統援兵駐蕎麥川暗門東路叅將統援兵駐廣¶
　武站太原叅將統援兵駐馬蘭口神機司把總統標¶
　兵駐舊廣武白草溝北樓叅將統援兵暫駐長柴嶺¶
<pb:KR2k0049_WYG_013-9b>¶
　遊撃統游兵暫駐八角堡　王家屏三邊修守記陽¶
　方口西迄小紅溝寨八里又西築八利境之尖山梁¶
　寨十里既成而公視東隅不稱復増築馮家梁寨二¶
　十里屬之王野梁以綰寧雁之界面陽方左右顧兩¶
　臂若畫一矣甓三城陽方神池利民増築土堡一八¶
　角¶
寧化守禦所寧化所城方二里餘髙三仞厚二仞門樓¶
　三明洪武二年築　隋立汾源宮建城周六里四十¶
<pb:KR2k0049_WYG_013-10a>¶
　一歩明洪武二年因舊址東畔倚山坡改建周二里¶
　一百九十六步髙三丈一尺池深一丈五尺西南北¶
　三門萬厯三十四年寧武道郭光甃磗東西闗城二¶
　座　宋太平興國五年置寧化軍寧化縣隸焉　淳¶
　熈九年金置寧化州　明初置寧化所隸山西都司¶
　嘉靖十九年都御史陳講請改隸寧武從之　宋志¶
　寧化軍四砦　西陽　腦子　細腰　窟谷　明寧¶
　化四堡　石壩　榆㑹　川湖　大峪屯　寧化十¶
<pb:KR2k0049_WYG_013-10b>¶
　四寨　馬頭山　吳家溝　小横溝　牛心　三岔¶
　　定河　葱園　楊房　子房　石佛　細窯　灰¶
　窯　石家　賀家屯　明寧化守禦千户所在静樂¶
　縣北八十里置正副千户百户旗軍三千三百四十¶
　八名　明洪武二年都指揮常守道駐兵寧化所五¶
　年延安侯唐勝宗増築寧化城率千户唐成勦四大¶
　王部　嘉靖十五年俺答繇崖頭入至寧化三馬營¶
寧文堡西一里寧武城處東偏西山下臨識者慮其難¶
<pb:KR2k0049_WYG_013-11a>¶
　守明正徳十年兵備副使張鳯羾議城寧文堡於西¶
　山共相犄角　尹耕曰寧文城而寧武可守與江左¶
　戍石頭意同¶
樓煩鎮寧化所嶺北有東路南路嶺南有河川天城川¶
　西川南川細磨川嶺南北外乂有西路北路而樓煩¶
　鎮為河川村首乃嶺南第一村也漢立雁門郡樓煩¶
　縣元魏建樓煩宮隋唐立樓煩郡唐置樓煩監　遼¶
　耕陽武砦及寧化火山北地知并州韓琦鑿塹立石¶
<pb:KR2k0049_WYG_013-11b>¶
　界之¶
堡口寧武堡口險隘非尋常堡寨比¶
大河堡在東二里¶
石湖嶺　石湖水口在東二十里　翁萬逹疏曰自石¶
　湖嶺起西至野猪溝止為垣七里塹十之一増添敵¶
　臺二十八舖屋八十四又自野猪溝起東至石湖嶺¶
　止為垣六里有竒増添敵臺九十二舖屋二百七十¶
　六水口三暗門二自石湖嶺起東至鵰窩梁小西溝¶
<pb:KR2k0049_WYG_013-12a>¶
　止為垣六里有竒増添敵臺八十六舖屋二百五十¶
　八品窖七萬六千二百二十四暗門二水口十一水¶
　洞三　石湖嶺堡¶
野猪嶺堡在縣境¶
王野梁石湖嶺東明嘉靖二十年八月吉囊繇朔州入¶
　至王野梁副總兵丁璋遊擊周宇戰没遂深入太原¶
　　嘉靖十一年都御史陳逹請城雁門諸隘起王野¶
　梁厯白草溝水峪口至平刑闗為石垣髙濶以一丈¶
<pb:KR2k0049_WYG_013-12b>¶
　為式¶
五花營東一百二十里¶
火燒溝東南十五里¶
金家觜東南八十里¶
靳家窊東南四十里¶
夾栁樹堡東南六十里(詳崞縣/)¶
小蓮花堡東南七十里(詳崞縣/)¶
盤道梁堡東南八十里(詳崞縣/)¶
<pb:KR2k0049_WYG_013-13a>¶
朔寧堡東南二十里　燕兒水堡東南四十里　西溝¶
　口堡東南四十五里　鵰窩梁堡東南六十五里¶
　三馬營堡西六十里　大水口堡北三十五里　石¶
　槽堡　麻峪堡　三岔堡　西嶺堡　馬圏灣堡¶
　黄土坡堡　金家堡　張家堡　梅家堡　楊家堡¶
　　東莊　馬營村堡　頭馬營堡　分水嶺寨　八¶
　答窊寨　石嘴頭寨　白馬崖寨　紅村寨　汾河¶
　溝寨　謝家溝寨　白臺寺寨　反口深烟寨　壩¶
<pb:KR2k0049_WYG_013-13b>¶
　上寨　石莊寨¶
　偏闗縣¶
偏闗縣長城東接平魯丫角山起西接河曲縣河口舖¶
　止¶
明老營堡制五眼井墩北直赤山東接朔州衛丫角山¶
　墩長城復折而西為西山老營堡界首繇東北至右¶
　衛兎毛河西墩止胥有長塹又西有關繇關北出有¶
　長城塹東起赤山西止廟記山廟記山北乃哈屯不¶
<pb:KR2k0049_WYG_013-14a>¶
　喇也乂西為青草卯墩長城復迤北又西為將臺堂¶
　門耳房胥具南直官河源又西為破魯闗又西為垣¶
　内平安口墩又西為阻虎墩南直老營堡又西為拒¶
　虎墩乂西為馬頭山長城凸而北老營堡界止　長¶
　城自河曲石梯隘起至老營丫角墩袤二百四十里¶
　惟船灣斬賊溝娘娘廟石城舖天險壁立故明時多¶
　未築其築者後亦多頺云　領賈家堡　五眼井堡¶
　　馬站堡　永興堡¶
<pb:KR2k0049_WYG_013-14b>¶
明水泉營堡制元卯墩東接老營堡馬頭山墩水泉營¶
　界首南直垣内水泉墩又西為將臺堂門耳房胥具¶
　又西為垣内南海子墩又西為黎兒墩㣲凸又西為¶
　東梁亭長城勢迤南又西為紅門隘口有甕城城北¶
　有關三關鎮市塲也甕城北有閘三曰中曰左曰右¶
　近甕城有閘一曰内閘乃市馬之界也隘口内有城¶
　南墩墩東西有石垣限隘口南直八桞樹堡又西為¶
　紅門右墩長城勢迤北又西為䕶城墩坡勢凸而北¶
<pb:KR2k0049_WYG_013-15a>¶
　南直水泉營堡又西為䕶營墩又西為北窊墩胥在¶
　垣内南直馬站堡又西為石卯凸而北又西垣内有¶
　海子墩又西為石窊垣内有長梁墩又西垣南直乾¶
　溝堡又西有墩墩西南垣内又有乾溝墩又西為鎮¶
　羌墩乂西為滅魯墩又西為石山垣勢附山半南直¶
　草垜山堡又西垣内有殺賊墩北直石山劄賊墩又¶
　西石山忽缺有垣又西石山復起有垣又西石山復¶
　缺有垣又西石山復突兀有驢皮窰墩乂西石山復¶
<pb:KR2k0049_WYG_013-15b>¶
　缺有垣又西石山綿亘垣勢胥附山南直揚家莊墩¶
　又西石山復忽缺有垣又西石山復突兀垣内有青¶
　草卯墩乂西為水口兩石山間有垣南直偏頭闗城¶
　又西石山復突兀大起垣勢附山垣内有保安墩又¶
　西石山復忽缺滑石澗繇兩山間水門北流又北有¶
　水垣又北乂有水垣又北為小口子水垣又北為大¶
　口子水垣胥夾山水門又西石山復起有小口子墩¶
　垣内有滑石澗暗門南直滑石澗堡又西垣内有滑¶
<pb:KR2k0049_WYG_013-16a>¶
　石二墩又西石山復忽缺兩山澗有水門滑石澗水¶
　繇小口子北流又西石山復突兀大起兩山間有滑¶
　石澗水口垣北又有水口垣又北又有水口垣胥夾¶
　山水口垣西北袤亘娘娘廟垣又西石山復起有垣¶
　折而西又西石山忽復缺兩山間有水口垣又西石¶
　山復起巔有垣北對水北娘娘廟又西巔又有垣又¶
　西為水門墩北對娘娘廟西連山又西有墩又西石¶
　山垣内有龍頭墩北對水北石山巔石門墩又西有¶
<pb:KR2k0049_WYG_013-16b>¶
　墩又西為小莊窩墩石山少平坦水泉營界止此為¶
　西盡又西老牛灣墩復折而南　領草垜山堡　滑¶
　石澗堡　老營堡水泉營堡一墩多列三四墩故視¶
　朔州衛東北墩數少減其天鎮陽髙以西亦有一墩¶
　列數墩者¶
明老牛灣墩東接水泉營滑石澗堡小莊窩墩老牛灣¶
　界首長城復折而南又南有五墩又南山復突西上¶
　有老牛灣墩又南有官廨南直官河外常樂墩又南¶
<pb:KR2k0049_WYG_013-17a>¶
　山勢復突西南直官河外河口墩袤至黄河止老牛¶
　灣山南乃官河入黄河地也　山西長城東自東界¶
　牌墩起西至老牛灣墩止　偏闗縣以闗為主故先¶
　列長城於前¶
偏頭闗漢武州縣地東連丫角山西連黄河隔河套裁¶
　一水闗勢東仰西伏故名　元有偏頭闗乃偏頭砦¶
　址也嘗置武節將軍樞宻院判鎮守明洪武中始設¶
　闗置守備專勅守闗轄堡一十有八闗以東為馬站¶
<pb:KR2k0049_WYG_013-17b>¶
　為八柳樹為老營東北為小營為水泉北為寺墕為¶
　滑石澗西為樺林為樓子營為羅圏為楊冕為唐家¶
　㑹為五花營為得馬水為灰溝東少南為永興東南¶
　為八角為長林大邊在闗北一百二十里起大同之¶
　崖頭至黄河七十里無墻而有界成化三年總兵王¶
　璽復於闗北六十里起老營丫角墩至老牛灣築墻¶
　二百四十里號二邊而三墻則在闗東北三十里起¶
　石廟兒至石梯墩凡七十里嘉靖九年副總兵李瑾¶
<pb:KR2k0049_WYG_013-18a>¶
　築四墻在闗北二里起鷹窩山至教塲一百二十里¶
　正徳十年兵備道張鳯羾築後復以時増修¶
國朝雍正三年改偏頭所為偏闗縣同城為偏闗營領¶
　樓溝堡老牛灣堡　明偏頭所屬城二八角老營堡¶
　所與偏頭為三　偏頭五堡　九梁津　焦尾城¶
　小偏頭村　灰溝　馬營　十三寨　石城　大嶽¶
　　伍門樓　甘草嘴　海子　董家　西莊　平泉¶
　　大峪　河㑹　辛家莊　王花　下營　尹耕武¶
<pb:KR2k0049_WYG_013-18b>¶
　州考古有兩武州其一為州即漢之下落縣今宣府¶
　也史曰後魏置文徳縣唐陞武州是也其一為縣即¶
　漢之武州縣今偏頭闗地也史曰單于將十萬騎穿¶
　武州塞是也唐總管劉世讓拒髙開道進保武州地¶
　連懐戎則所守之武為下洛元知院魏賽音布哈兵¶
　廹博囉特穆爾扼險偏頭則所駐之武為武州縣也¶
　又曰偏闗古武州地北為東勝南為岢嵐所謂夾寨¶
　溝也　北漢主鈞天㑹元年城偏頭砦於韓廣嶺之¶
<pb:KR2k0049_WYG_013-19a>¶
　上即今闗城也　元庫庫特穆爾討博囉特穆爾紀¶
　功於碑曰移師武之阸塞曰偏頭闗　明洪武二十¶
　三年鎮西衞指揮張賢改築於西原城近河坪去故¶
　址一里方三里餘髙三仞厚二仞門樓三成化元年¶
　都御史李侃展拓周九里八步髙二丈三尺　明𢎞¶
　治十四年以後㓂住套中地勢平漫偏頭闗逼近黄¶
　河焦家坪娘娘灘羊圏子地方皆套部渡口往來無¶
　虚日保障為難三闗要害雖同偏頭尤亟　周經重¶
<pb:KR2k0049_WYG_013-19b>¶
　修大邊記大同於九十里外築小城曰小邊又於百¶
　里外築大城曰大邊嵗久小邊僅存而大邊蕩然矣¶
　𢎞治辛酉僉都御史劉公宇等協議僉事王從鼎專¶
　事修築工興於夏四月訖於秋八月城廣一丈五尺¶
　髙一丈三尺其延亘起西陽河接偏頭闗凡九百八¶
　十里其増置斥堠也百加増堡砦也六百有七十挑¶
　鑿坑塹也百萬形勢髙深保障復故　項忠覆鄧亨¶
　邊闗疏偏頭最為緊要寧武闗次之雁門又次之但¶
<pb:KR2k0049_WYG_013-20a>¶
　山川聨絡烽火接連一處有警彼此皆懼所以鎮守¶
　守備官員一概奏討添兵互相爭執地方𦂳要此實¶
　通患　又覆御史薛為學防邊疏偏頭有警延綏東¶
　路大同西路雖非統屬必湏䇿應朔代有警偏頭南¶
　路宣府中路雖非管攝隨當掩襲宣大有警本處前¶
　後左右副㕘遊守互相邀截其地近朔代如繁興岢¶
　嵐諸邑宜令一體隄備嚴督訓練庶免後艱　總督¶
　宣大翟鵬疏三闗中為寧武雁門在東偏頭居西西¶
<pb:KR2k0049_WYG_013-20b>¶
　鄰黄河逼近河套每遇河凍侵犯嵐静多由偏闗出¶
　没而雁門一帶恃有大同為之屏蔽　總督翟鵬題¶
　防邊禦㓂不過戰守二事守則有要據險守要以一¶
　當百戰則有機度地陳兵以逸待勞請東自平刑闗¶
　西至偏頭闗盡境止定擬戍兵畫地分守再設遊兵¶
　三枝一在雁門一在寧武一在偏闗賊若攻墻戍兵¶
　上墻拒敵遊兵出闗夾攻所謂守中有戰正中之竒¶
　東自大同陽和城西抵山西老營堡徧觀地形詳察¶
<pb:KR2k0049_WYG_013-21a>¶
　賊路如賊從北來則設兵於左右衞鄉村羊圏頭曹¶
　家梁小金莊等處以待之賊從東北來則設兵於懐¶
　仁髙山鄉村周家莊吳家窰劉按莊等處以待之賊¶
　從西北來則設兵於井坪平魯鄉村窯子頭髙家堡¶
　油房頭南北帳子等處以待之又東於宣大之交三¶
　闗之界各設勁兵以防奔逸又選慣戰官軍六千員¶
　名分為二營臨時㑹行總督張鳳親自統領隨機應¶
　變所謂戰中有守竒中之正北直𨽻河南山東等處¶
<pb:KR2k0049_WYG_013-21b>¶
　紫荆倒馬龍泉等闗有備亦可無備亦可本兵毛伯¶
　温議行但紫荆倒馬龍泉等闗切鄰邊境與直隸河¶
　南山東不同必湏嚴加隄備使宣大陳兵力戰必不¶
　能扺闗而攻使三闗分墻拒守必不能越闗而入¶
　嘉靖二十二年三月總督翟鵬言大同自有五堡北¶
　邊少事以恃溝塹也今議自鎮邊堡而東至陽和後¶
　口鎮河堡而西至老營堡鑿為長塹其間山險不可¶
　鑿處不過三十餘里量為斬崖修墻鑿塹之勞省於¶
<pb:KR2k0049_WYG_013-22a>¶
　築垣設險之利同於禦㓂　總督翁萬逹疏偏闗地¶
　稱險阻塞亦堅完明水灣雖云盤住遽難侵軼　三¶
　邊總督王之誥防秋䟽延寧二鎮沙漠平衍哨卒無¶
　所趨避故套中動静皆得預知宜與山西偏老互相¶
　傳報　韓邦竒邊事論西北之大邊六宣府最為𦂳¶
　要額兵十二萬其次大同額兵八萬其餘各鎮兵俱¶
　少於是内外一帶界山自山海至居庸紫荆雁門寧¶
　武寧化岢嵐保徳偏闗直抵黄河㟁自北南視如千¶
<pb:KR2k0049_WYG_013-22b>¶
　仞崇垣㧞地而起固天所以限内外也中古始守於¶
　險外以為藩籬居庸紫荆之外有宣府雁門寧武之¶
　外有大同國家又設老營堡居庸紫荆雁門寧武皆¶
　設兵將寧化以西乃畧而不備秦時城址猶在若考¶
　其地而設兵如雁門等處㓂必不能長驅而入矣若¶
　止從老營堡修至寧武亦不為甚費今㓂入邊境惟¶
　老營堡地方乃一大空闕異時妄興他志以侵内地¶
　惟此塗為便既過老營地方而寧化岢嵐無守則天¶
<pb:KR2k0049_WYG_013-23a>¶
　門忻口元崗陽方之險不足恃矣偏闗之城昔在山¶
　麓下若㓂乗山而攻旦夕可破移於城西築以甬道¶
　長不過二里即至山巔上濶二丈髙三丈兩面環一¶
　女墻設數舖房㓂至以兵守之金湯之固矣　左編¶
　乞割偏老以南寧雁以北特設一巡撫專委之以邊¶
　計而開府於偏闗以總兵駐老營以副總兵駐河曲¶
　自平刑北樓雁門寧武而北悉以隸之移寧武道於¶
　偏闗以為分守而岢嵐保徳等州縣專屬偏闗巡撫¶
<pb:KR2k0049_WYG_013-23b>¶
　如朔應之於大同山西都御史罷其軍務但專巡撫¶
　畫闗而守之偏闗㕘將換駐寧武其雁門以北巡按¶
　事宜亦或以并於宣大而山西一應派額應輸三闗¶
　者俱仍其舊　尹耕曰詢之境外明水灣柳川舖火¶
　熖山大黒山松樹山駐帳則必犯偏頭又曰論者謂¶
　偏頭倚大同為援夫丫角之西牛灣之東偏守自為¶
　邊也大同何得蔽之　劉龍指揮僉事袁杲行狀瀕¶
　河七堡與延綏大同隔逺瞭望不通公議添設大楊¶
<pb:KR2k0049_WYG_013-24a>¶
　諸墩一有警報瞬息數百里　尹耕垣塹窖三險議¶
　築土為防曰垣鑿地横垣曰塹間鑿間否形如品字¶
　有隆有伏互相倚伏曰窖三者垣最可恃窖次之塹¶
　斯下矣何者因髙遠眺敵無所逃乗險下拒已易為¶
　力此垣之功也若夫塹則沿守者無所倚蔽眺望者¶
　不獲遠施嘗計一卒挾一束芻則萬衆頃刻之際可¶
　平數丈也窖有隆伏平之反難　明張四維復鄭范¶
　溪書三闗為晉障雖均然寧雁外蔽朔應而偏闗則¶
<pb:KR2k0049_WYG_013-24b>¶
　宻與套㓂為鄰其緩急不同今雁平之塞若盤道梁¶
　等處石壁足稱天險而偏頭以西抵於黄河最為剝¶
　膚地乃其墻臺猶未足為永賴倘再加料理亦若盤¶
　道梁之周此三晉萬年利也¶
樓溝堡南四十里布政司西北五百里東至永興堡二¶
　十里西至河保營九十里南至三岔堡四十里北至¶
　偏闗城四十里　明隆慶二年兵備范大儒建袤四¶
　百二十九丈髙三丈五尺¶
<pb:KR2k0049_WYG_013-25a>¶
老牛灣堡布政司西北六百一十里東至滑石澗堡二¶
　十里西至黄河二十里南至樺林堡八十二里北至¶
　邊墻一里　明成化三年總兵王璽築墻崇禎九年¶
　兵備盧友竹建堡周一百二十丈髙三丈五尺堡東¶
　接滑石澗西臨黄河㟁首當西北之衝　二邊至老¶
　牛灣黄河㟁止　垣至小莊窩墩為西盡老牛灣墩¶
　復折而南　堡南河口墩乃官河入黄河地也官河¶
　南為樺林界　明崇禎九年移寺墕堡防守一員守¶
<pb:KR2k0049_WYG_013-25b>¶
　兵一百五十名駐堡　翁萬逹疏自老牛灣黄河㟁¶
　起北至水泉營紅門隘口止増添敵臺一百一十五¶
　舖屋三百四十五　梁斗輝邊防議山西三闗惟偏¶
　老沿邊地方自蕨菜岇起至老牛灣止邊長一百一¶
　里有竒添設磗包空心樓實心樓各十五座敵臺二¶
　百一十六座見存城堡墩臺隘口空實敵臺三千七¶
　百一十處　萬恭疏嘉靖二十一年總兵王繼祖謂¶
　自老牛灣至於險崖河急不凍據墻而防自險崖至¶
<pb:KR2k0049_WYG_013-26a>¶
　於隂灣河緩始氷廢墻以守而打氷之議起隨打隨¶
　結愈鑿愈堅㓂登東崖無墻可拒今議自險崖至隂¶
　灣每年河凍為極衝除濟道溝起止羊道坂四里石¶
　山陡險不必議修應修築者二十餘里又自隂灣起¶
　止石門隘口河多不凍為次衝應修築者亦二十餘¶
　里¶
常勝山北六十里上有墩右老牛灣堡左滑石澗堡俯¶
　瞰黄河¶
<pb:KR2k0049_WYG_013-26b>¶
東長嘴北五十里東西石嘴胥袤五六里河經其中¶
　張士瑄詩石角枕流水曲通界分南北㟁西東¶
萬家寨西北四十五里巨石嶄巖下臨河㟁昔人結寨¶
　其上¶
老營所布政司西北五百四十里東至賈家堡界官河¶
　口一里至賈家堡二十里西至馬站堡界方城坪十¶
　里馬站堡四十里南至八角堡界紅崖子六十里北¶
　至邊墻一里東南到利民堡西南到八角堡西北到¶
<pb:KR2k0049_WYG_013-27a>¶
　五眼井堡三十里　領賈家堡　五眼井堡　馬站¶
　堡　永興堡　明景泰間都督杜忠建堡成化初修¶
　方五里髙三仞厚二仞門樓三　二邊起老營丫角¶
　墩　兩鎮三闗志偏頭西逼黄河渾脱可以飛渡然¶
　山澗﨑嶇難於大舉老營東接平魯去大同邊不遠¶
　使聨絡屯守則八角墩而南陽方口而東烏用是紛¶
　紛也　明老營堡所四堡　長林　長安鎮　大莊¶
　窩　小營兒　老營堡廣積倉　嘉靖十六年八月¶
<pb:KR2k0049_WYG_013-27b>¶
　俺答繇平魯衞入至老營四十二年俺答用趙全謀¶
　欲夜襲老營結堡中張輝諸賊為内應先一日水泉¶
　營守備陳一言偵知馳報總兵郭琥琥衘枚疾馳堡¶
　上倐易置守門將士以親丁部署甫定而俺答至舉¶
　火為號中無應者扣城中何人曰郭大將軍懼而宵¶
　遁　總督翟鵬曰自五堡以至老營堡皆要路也於¶
　斯設險必難飛越　韓邦竒欽遵勅諭疏照得山西¶
　三闗一帶沿邊地方寧武以東隘口及沿邊平漫之¶
<pb:KR2k0049_WYG_013-28a>¶
　處皆有隘可據寧武以西漫然平曠戎騎可以長驅¶
　無阻而原設兵將比之他邊甚少城堡亦甚稀踈臣¶
　等嘗詳察内外之界自大河以西由石隰岢嵐静樂¶
　寧武至雁門歴紫荆居庸直抵山海闗一帶界山崇¶
　岡峻坂中古以來類皆守於險外以為重險之固寧¶
　武以西其險則在興嵐石隰等處古人皆以此地建¶
　節國家亦守於險外置偏頭老營城堡然止設一副¶
　總兵一遊擊并近日巡撫奏設止有四守備騎兵惟¶
<pb:KR2k0049_WYG_013-28b>¶
　九千餘名而興嵐等處又棄而不守更何所恃以為¶
　藩屏哉國家設險禦戎獨偏頭等處乃一大空闕以¶
　臣計之岢嵐州實内外之界有險可據宜設一㕘將¶
　益兵三千神池堡要害之地宜拓一城設一守備益¶
　兵五百八角之東寧武之西八角之西偏頭之東適¶
　中之地亦各為一堡各設一守備或於五寨前後設¶
　立據險以便截殺亦各益兵五百副總兵宜升為總¶
　兵惟選謀勇都督領之駐劄寧武其偏頭仍一守備¶
<pb:KR2k0049_WYG_013-29a>¶
　益兵八百可也提督都御史不必兼理巡撫山西一¶
　省止巡撫沿邊一帶地方忻代保嵐石五州所屬及¶
　雁門石隰二兵備并都司布政司管糧官按察司管¶
　屯官并守巡冀寧道及㕘遊守備俱聼節制其餘山¶
　西布按二司府州縣官員賢否軍民詞訟嵗辦差役¶
　俱不必管理庶得專意經畧邊事老營堡宜設一所¶
　以管常備新軍其山西汾州等衛所防禦大同官軍¶
　仍掣囘山西三闗防守遇有警急與大同互相應援¶
<pb:KR2k0049_WYG_013-29b>¶
　如此則不惟三闗之兵威可振而大同之勢亦遥為¶
　之壯矣　王崇古免調援兵疏山西自偏頭闗老牛¶
　灣黄河東㟁起東至老營堡丫角墩止共長一百四¶
　里是為外邊秋守邊而冬守河極為㓂衝又自丫角¶
　墩起東至平刑闗石窯菴止共長七百餘里是為内¶
　邊中聨寧武雁門倒馬諸闗向恃大同為藩籬脱遇¶
　大舉大同不能堵截每繇内邊諸口直犯闗南内郡¶
　是有兵尚難自固也若復將老營遊兵盡選馬軍遠¶
<pb:KR2k0049_WYG_013-30a>¶
　戍保安正兵東駐陽方去偏老三四百里一旦㓂入¶
　非惟老營不可守即汾石隰吉諸州皆可蹴至矣今¶
　春㓂宻謀掩襲老營一夕即至幸哨報早聞總兵官¶
　郭琥連夜趨防兵方至城㓂即入境内若移駐遠方¶
　焉能速濟近方議總兵移鎮老營免往返勞費豈宜¶
　復聼東援坐失西守且自老營寧武至保安靈蔚千¶
　有餘里皆係山程石澗萬一有警士馬疲勞斷難濟¶
　用所以每次議留惟北樓㕘將原設援兵不及三千¶
<pb:KR2k0049_WYG_013-30b>¶
　馬僅二千匹亦可東援乞免調山西正遊兵馬選定¶
　北樓馬軍二千則東西庶可兼濟　明給事中劉東¶
　星計安四鎮疏老營堡孤懸絶塞左控平魯右接偏¶
　闗陽方諸口恃為耳目最稱要害而本堡山勢﨑嶇¶
　運道險隘即遇緩急難以屯聚援兵轉運糧餉尤為¶
　可慮宜於附近地方如乃河堡等處添設軍伍以備¶
　聲援乂於城中多積芻糧以防坐困　老營堡巡檢¶
　司¶
<pb:KR2k0049_WYG_013-31a>¶
窖兒墕東北八十里¶
塌崖溝東北八十五里胥偏頭東北要道¶
鎮溝樓東八十里亦稱險隘因建敵樓於上¶
地椒岇東九十里𦂳逼東邊¶
賈家堡(𨽻老/營營)東一百里布政司西北五百六十里東至¶
　大同府乃河堡界二十里西至老營所二十里南至¶
　大同府朔州界五里北至乃河堡界八里　明嘉靖¶
　四十三年兵備王遴建廣一里一百步東接雲朔北¶
<pb:KR2k0049_WYG_013-31b>¶
　通五眼井堡西接老營河口南通長林火路乃朔寧¶
　二郡咽喉地也　明設操守一員兵三百名後増設¶
　把總一員兵二百二名¶
五眼井堡(隸老/營營)東一百里布政司西北五百八十里東¶
　至大同府乃河堡界三里西至水泉營四十里南至¶
　老營所三十里北至邊墻二里　明崇禎十年兵備¶
　盧友竹建周一百丈髙三丈五尺堡接丫角山最為¶
　衝要　五眼井墩山西老營堡界首垣至朔州丫角¶
<pb:KR2k0049_WYG_013-32a>¶
　山墩為南盡五眼井墩復折而西　總督翁萬逹曰¶
　山西起保徳州黄河㟁迤邐而東歴偏闗抵老營盡¶
　境大同起西路丫角山迤邐而北歴北中二路抵東¶
　路之東陽河鎮口臺皆逼臨邊境險在外者也山西¶
　老營堡轉南而東歴寧武雁門北樓至平刑闗盡境¶
　又轉南而東為保定界歴龍泉倒馬紫荆之吳王口¶
　插箭嶺浮圖峪至沿河口皆峻山崇岡險在内者也¶
　是故丫角五眼井為外邊内邊之要樞　明設防守¶
<pb:KR2k0049_WYG_013-32b>¶
　一員兵二百二名後増設守備一員把總一員兵四¶
　百名¶
視遠隘東北一百一十里乃五眼井堡邊隘也在堡西¶
　一十五里戍樓遠眺下有石洞名視遠洞　翁萬逹¶
　疏自石廟兒視遠隘以北起北至周家口止又自視¶
　遠隘以南起南至樊家窰止為垣四里¶
五眼井口東北一百二十里¶
新窰溝東一百三十里溝通塞外¶
<pb:KR2k0049_WYG_013-33a>¶
馬站堡(𨽻老/營營)東四十里布政司西北五百六十里東至¶
　老營所四十里西至偏頭所四十里南至八角堡七¶
　十里北至草垜山堡四十里　明正徳十年兵備張¶
　鳳羾建嘉靖二十年廢四十二年兵備王遴復修周¶
　四里髙三丈五尺地界偏老水泉三路之衝設遊擊¶
　一員中軍千把總八員兵三千一十四名馬三千一¶
　百三十七匹　嘉靖十五年八月俺答繇寺墕入至¶
　馬站營¶
<pb:KR2k0049_WYG_013-33b>¶
永興堡(河曲𨽻/老營營)南四十里布政司西北五百四十里東¶
　南至八角堡五十里西至樓溝堡二十里南至三岔¶
　堡五十里北至馬站堡二十里　明正徳十年兵備¶
　張鳯羾建周一里髙三丈五尺設防守一員¶
水泉營堡(舊𨽻老營/今歸縣)東北六十里布政司西北五百六¶
　十里東至五眼井堡四十里西至草垜山堡二十里¶
　南至馬站堡十五里北至邊墻二里　領草垜山堡¶
　　滑石澗堡　明宣徳九年都督李謙建廣三里一¶
<pb:KR2k0049_WYG_013-34a>¶
　百七十步置防守一員兵五百名後設㕘將兵二千¶
　五百名隆慶二年改設守備把總各一員増兵一千¶
　名馬騾三百匹頭　水泉營在堡城東少南為紅門¶
　口附口外少南有南海子堡城西南有後海子¶
驢皮窰口東北六十五里徑道平衍昔為邊衝而兩崖¶
　胥石山可以制勝¶
紅門市口堡東北八十餘里布政司西北五百六十里¶
　東至邊墻西至邊墻南至水泉營堡界北至䝉古地¶
<pb:KR2k0049_WYG_013-34b>¶
　界東南到五眼井堡西南到水泉營堡　口近水泉¶
　營乃厰溝也明宣徳九年都督李謙以溝通塞外建¶
　敵臺橋洞一座外設邊墻一道壕塹品窖三層撥軍¶
　二十名偵望萬厯二十六年兵備道趙彦増左右雙¶
　翼磚臺東有東梁亭　明三闗鎮市塲在水泉營隸¶
　岢嵐道順義王諸部互市於此先設宴邊外有閘三¶
　曰中曰左曰右馬繇此入臨邊有閘一曰内閘馬繇¶
　此登數入境紅門有臺袤一十三丈臺上有納欵㕔¶
<pb:KR2k0049_WYG_013-35a>¶
　撫賞於此以銀一萬兩宴餽一萬兩撫賞諸部四萬¶
　兩市馬馬以六千為率價以一十二兩為率互市日¶
　岢嵐道提調監督雁平寧武兩道協理之鎮守總兵¶
　官副將綂兵彈壓西路㕘將理市事正兵營軍二千¶
　一駐老營堡一駐八栁樹馬站游兵營軍移駐滑石¶
　澗小營兒獅子坪㕘將軍移駐馬站堡以備要衝¶
草垜山堡(隸水/泉營)北少東六十里布政司西北五百七十¶
　里東至水泉營堡二十里西至滑石澗堡三十里南¶
<pb:KR2k0049_WYG_013-35b>¶
　至馬站堡四十里北至邊墻五里　明𢎞治十五年¶
　兵備楊綸建後廢萬厯二十二年兵備趙彦復修周¶
　三百八十四丈五尺堡突出崇山直望三十餘里為¶
　沿邊傳&KR0463;之首　明設防守官兵三百名萬厯二十¶
　二年増設守備中軍把總胥一員¶
滑石澗堡(𨽻水/泉營)北六十里布政司西北五百八十里東¶
　至邊墻三里西至老牛灣堡二十里南至偏闗城七¶
　十里北至邊墻一里　明宣徳九年都督李謙建嘉¶
<pb:KR2k0049_WYG_013-36a>¶
　靖二年陷於敵隆慶三年兵備范大儒復修周一百¶
　八十丈二尺髙連女墻四丈堡即邊垣也　堡前有¶
　滑石澗暗門西有滑石二墩墩西有水門滑石澗自¶
　水門北流有小口子墩水出小口子又出大口子水¶
　門西又有滑石澗水口西北流出水口門　明置操¶
　守一員兵二百五十名隆慶三年設守備一員兵三¶
　百七十五名　翁萬逹疏自老營堡丫角墩起西至¶
　滑石澗水門墩止為垣九十里有竒塹如之増添敵¶
<pb:KR2k0049_WYG_013-36b>¶
　臺四十四舖屋六十二品窖三千暗門一水口一¶
水門溝口北七十里滑石澗東上有敵樓下有湧泉稱¶
　險隘焉¶
蚕虎口北七十里滑石澗堡前昔稱邊隘今農民耕塞¶
　外田¶
娘娘廟北一百里石山上下臨溝蹊¶
黄龍池堡北五十里東距寺墕堡二十里北通草垜山¶
　大邊明𢎞治間與草垜山堡同建置操守一員兵三¶
<pb:KR2k0049_WYG_013-37a>¶
　百名後廢¶
寺墕堡北四十里明嘉靖間總兵李瑾建置防守一員¶
　兵三百名後廢¶
韓家坪堡東二十里明嘉靖間建置防守一員兵二百¶
　名後廢¶
八栁樹堡東六十里明景泰二年都指揮杜忠建後廢¶
小營兒堡東六十里明嘉靖間總兵李瑾建後廢¶
長林堡東一百五里明𢎞治間建後廢¶
<pb:KR2k0049_WYG_013-37b>¶
好漢山堡東北一百里明崇禎間建後廢¶
栢楊嶺堡東北九十里明𢎞治間建後廢¶
東闗河隘口老營城東一里南接利民堡北接紅門東¶
　通平魯井坪嘉靖二十三年建橋洞三座上建重樓¶
　規制猶闗西河口後毁¶
通邊闗東北六十里為草垜山迤東為水泉營又東為¶
　老營抵好漢山接平魯縣界南折接朔州界　明成¶
　化二年總兵王璽築東起老營堡之丫角墩西抵老¶
<pb:KR2k0049_WYG_013-38a>¶
　牛灣南折黄河㟁抵河曲石梯隘口袤二百四十餘¶
　里成化二十二年兵備郝志義修嘉靖二十三年巡¶
　撫曽銑檄㕘政蘇祐兵備劉璽幇築建敵臺二百二¶
　十六座上建舖隆慶二年巡撫楊巍檄兵備范大儒¶
　等加幇巡撫宋纁覈實萬厯二十五年兵備趙彦又¶
　建空心磗樓并諸隘口敵臺¶
楊家砦　下鎮砦　星坐驛　峰子塢舖　壕子塢舖¶
　　寺前墩　闗口　浦家灣　銀安口　青天口¶
<pb:KR2k0049_WYG_013-38b>¶
黄河渡　焦家坪渡　娘娘灘渡　太子灘渡　羊圏子渡¶
　神池縣¶
荍麥川口利民堡北　霍冀九邊圖説兵自威逺平魯¶
　而下即扺荍麥川奔利民堡　劉龍指揮僉事袁杲¶
　行狀守備寧武闗議築蕎麥川鎮狐諸堡¶
利民堡北六十里布政司北少西四百三十里東至朔¶
　州治六十里西至八角堡四十里南至神池堡六十¶
　里北至邊墻三里　利民堡北出荍麥川口為朔州¶
<pb:KR2k0049_WYG_013-39a>¶
　井坪孔道　利民堡舊名逹沭河明成化十七年(三/闗)¶
　(志十/五年)都御史秦紘築土堡方五里餘髙二仞餘厚一¶
　仞餘門樓三以指揮防守正徳時増展嘉靖十八年¶
　都御史陳講設守備建倉萬厯四年砌石城周三里¶
　二百四十步髙連女墻二丈五尺　利民驛南十里¶
　至南堡又十里至羊房村又三十里又木𤓰溝又十¶
　里至縣　明正統十三年置神池口巡檢司在朔州¶
　南九十里南有土城址是迂道而西南也至嘉靖十¶
<pb:KR2k0049_WYG_013-39b>¶
　八年劚神池長城温嶺蕎麥川磨石山之間塹道不¶
　通今蕎麥川口利民堡胥為孔道　嘉靖十八年巡¶
　撫都御史陳講以神池利民二地要害築城置守(利/民)¶
　(倉堡内/西北隅)翁萬逹疏自利民堡勒馬溝起西至八角堡¶
　界止為垣三里増添敵臺六舖屋十八¶
八角堡西北六十里布政司西北四百三十里東至利¶
　民堡四十里西至三岔堡五十里南至五寨堡七十¶
　里北至馬站堡七十里西南到五寨堡七十里　八¶
<pb:KR2k0049_WYG_013-40a>¶
　角堡舊名永寧驛明𢎞治二年僉事王璿築土堡方¶
　四里髙三仞厚二仞門樓三嘉靖四年建倉萬厯十¶
　六年磗包周四里九十二步髙連女墻二丈六尺城¶
　樓八座故名八座　八角驛北至櫻桃鎮十里又至¶
　北沙城十里又至草菴舖十里偏闗界　楊博三闗¶
　疏神池堡與老營堡均係要地而八角堡介於其間¶
　尤為適中若於神池老營添置㕘將八角改設遊擊¶
　畫地分守勢成鼎足據險阨塞誠為長便又冝將神¶
<pb:KR2k0049_WYG_013-40b>¶
　池守備改置利民堡　嘉靖三十二年俺答以萬騎¶
　入大同縱掠至八角堡巡撫趙時春禦之遇敵於大¶
　蟲嶺總兵李淶戰死軍覆　汪道昆許論傳妖民呂¶
　鶴結俺答入公時督府决䇿擒鶴斬之獻馘四十鶴¶
　既誅㓂旋馬西向公敗之紫塞八角堡追襲俘馘百¶
　七十有竒(八角倉堡/内東北隅)¶
黄花嶺南十三里又二里至寧武縣界㑹城孔道也北¶
　五里至郝家坡又八里至縣　黄花嶺一名摩天嶺¶
<pb:KR2k0049_WYG_013-41a>¶
　盤踞二十里髙四十丈南連寧武縣界東連寧武縣¶
　山　唐元和四年夏六月范希朝改授河東節度使¶
　朝議以沙陀在五原近吐蕃命從希朝詣河東希朝¶
　選其驍騎千餘自隨號沙陀軍處其餘衆於定襄川¶
　朱邪執宜乃保神武之黄花堆　朱邪執宜居定襄¶
　神武川之新城其部落萬騎皆驍勇善騎射號沙陀¶
　軍　太和四年節度使栁公綽以陘北沙陀素為九¶
　姓六州所服請委朱邪執宜治雲朔塞下廢府十一¶
<pb:KR2k0049_WYG_013-41b>¶
　科部人禦邊號代北行營授執宜招撫使從之　一¶
　名逹速嶺齊天保五年十二月庚申帝北巡至逹速¶
　嶺覽山川險要將起長城¶
大澗口東五里朔州界大同孔道　寧武自陽方口外¶
　惟荍麥川口為北道要衝陽方口内則東郊外大澗¶
　口亦屬要地　遼太康三年北院樞宻副使蕭哈爾吉¶
　經畫西南邊天池舊塹立堡砦正疆界刻石而還¶
乾柴溝北九十里邊墻外偏闗神池之界也¶
<pb:KR2k0049_WYG_013-42a>¶
趙莊堡西十五里　土棚屯西三十里　大黒莊西五¶
　十里　銀洞窊西北三十里　義井堡西四十里¶
　劉海莊西北四十里　嚴佩鎮西北四十里有大小¶
　二鎮　櫻桃鎮西北七十里　得勝堡北五十五里¶
　五寨¶
三岔堡北六十里布政司西北四百六十里東至八角¶
　堡五十里西至河曲縣九十里南至岢嵐州一百三¶
　十里北至樓溝堡四十里東南到五寨堡　嘉靖間¶
<pb:KR2k0049_WYG_013-42b>¶
　總兵周尚文建萬厯間兵備胡來貢甎甃設兵三百¶
　防守領之　三岔堡北至深墕村賀家梁舖十里又¶
　北至劉家溝十里偏闗縣界　三岔堡東繇東塞坡¶
　經石廟兒村十里又東至官莊村五里神池縣界¶
　三岔堡西經大村舖五里又西至丈子溝村五里又¶
　西至韓家樓村十里岢嵐州界此繇大同西至保徳¶
　州濟河逹陜西府谷之孔道也　三岔堡南至劉家¶
　灣村五里又南至舊寨村十里又南至莊窩村五里¶
<pb:KR2k0049_WYG_013-43a>¶
　又南至小河頭村十里又南至石嘴頭村一十五里¶
　又南至中所村一十一里又南至縣東闗四里故明¶
　人名堡曰三岔¶
大梁山十字墕東二十里寧武縣界西小徑一十四里¶
　至薛家口又經大橋一里至周家口又二里至李家¶
　口又三里至沙灘橋乃東闗外鎮口大橋也¶
店坪山南三十里寧武縣界北小徑一十四里至薛家¶
　口¶
<pb:KR2k0049_WYG_013-43b>¶
老牛坡東二十五里又五里至張家坪胥蘆芽山支麓¶
　為神池縣小辛莊界　西八里至南坪村又十里至¶
　烟洞梁又二里至右所村又五里至東闗¶
麻子澗溝西一十五里為岢嵐州韓光寨界¶
石嘴頭北一十五里¶
獅子口村西北三十五里又五里至韓家樓村岢嵐州¶
　界東南小徑一十五里至郭家河村又二十五里至¶
　中所村又五里至西闗¶
<pb:KR2k0049_WYG_013-44a>¶
　¶
　¶
　¶
　¶
　¶
　¶
　¶
　¶
<pb:KR2k0049_WYG_013-44b>¶
　¶
　¶
　¶
　¶
　¶
　¶
　¶
　山西通志卷十三¶
