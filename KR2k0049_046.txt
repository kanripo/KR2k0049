# -*- mode: mandoku-view; -*-
#+TITLE: 山西通志
#+DATE: 2015-08-24 22:42:20.432662
#+PROPERTY: ID KR2k0049
#+PROPERTY: BASEEDITION WYG    
#+PROPERTY: JUAN 卷四十六
<pb:KR2k0049_WYG_046-1a>¶
欽定四庫全書¶
　山西通志卷四十六¶
　　風俗¶
　唐虞之治比戸可封夏后氏尚忠唐魏之風雖不免¶
　於儉嗇褊急而其去夸詐輕浮之習固已逺矣¶
國家化民成俗上紹唐虞而山西被化尤邇至於去唐¶
　魏之陋以範乎中正此亦守土者之所以厚蘄也志¶
　風俗¶
<pb:KR2k0049_WYG_046-1b>¶
河内曰冀州其山鎮曰霍山其澤藪曰楊紆其川漳其¶
浸汾潞其利松栢其民五男三女其畜宜牛羊其穀宜¶
黍稷　正北曰并州其山鎮曰恒山其澤藪曰昭餘祁¶
其川虖池嘔夷其浸淶易其利布帛其民二男三女其¶
畜宜五擾其榖宜五種(鄭康成註五擾馬牛羊犬豕五/種黍稷菽麥稻也  賈公彦疏)¶
(云五擾馬牛羊犬豕者六畜中雞為緩故去之云五種/黍稷菽麥稻者若饋用六穀則兼有苽若民之要用則)¶
(去苽故知/是此五者)¶
季札觀樂為之歌唐曰思深哉其有陶唐氏之遺民乎¶
<pb:KR2k0049_WYG_046-2a>¶
不然何憂之逺也非令德之後誰能若是為之歌魏曰¶
美哉渢渢乎大而婉險而易行以德輔此則明主也(註/晉)¶
(本唐國故有堯之遺風憂深思逺情發于聲行渢渢中/庸之聲婉約也險當為儉大而婉則節儉易  惜其國)¶
(小無明/君也)¶
魏國風七篇(葛屨刺褊子汾沮洳刺儉母園有桃刺時/  陟岵孝  行役思念父    十畝之間)¶
(刺時䑕伐檀刺貪/  碩  刺重歛)¶
唐國風十二篇(蟋蟀刺晉僖公公山有樞刺晉昭公/楊之水刺晉昭    椒聊刺晉昭公)¶
(綢繆刺晉亂公杕杜刺時杜羔裘刺時/無衣美晉武    有杕之  刺晉武公)　(鴇羽刺時獻/葛生刺晉)¶
<pb:KR2k0049_WYG_046-2b>¶
(公晉采苓/刺  獻公)¶
魏國風譜(葛屨伐汾沮洳鼠園有桃世陟岵詩十畝之/間    檀  碩    魏無  家其  當在平)¶
(桓之/間)¶
唐國風譜(蟋蟀晉僖候時繫周惠王世/之水  椒聊  綢繆  杕杜)　(山有樞鴇揚/羔裘    羽)¶
(晉昭侯時繫周宣王世采無衣獻有杕之杜晉武公時/繫周釐王世  葛生    苓晉  公時繫周惠王世)¶
(周成王封弟叔虞於唐至六世孫僖侯唐之變風始作/唐之地堯都詩人本其風俗故云唐自僖至獻公有詩)¶
(者四惠公/已下無詩)¶
魏地狹隘其民機巧趨利其君儉嗇褊急而無德以將¶
<pb:KR2k0049_WYG_046-3a>¶
之(詩小序/)¶
唐風土瘠民貧勤儉質朴憂深思逺有堯之遺風焉魏¶
地狹隘民俗儉嗇蓋有聖賢之遺風焉(詩𫝊/)¶
河東土地平易有鹽鐵之饒本唐堯所居詩風唐魏¶
之國也周武王子唐叔在母未生武王夢帝謂已曰¶
余名而子曰虞將與之唐屬之參及生名之曰虞至成¶
王滅唐而封叔虞唐有晉水及叔虞子燮為晉侯云¶
故參為晉星其民有先王遺教君子深思小人儉陋故¶
<pb:KR2k0049_WYG_046-3b>¶
唐詩蟋蟀山樞葛生之篇曰今我不樂日月其邁宛¶
其死矣他人是媮百歲之後歸於其居皆思奢儉之¶
中念死生之慮吳札聞唐之歌曰思深哉其有陶唐¶
氏之遺民乎魏國亦姬姓也在晉之南河曲故其詩¶
曰彼汾一曲寘諸河之側自唐叔十六世至獻公滅¶
魏以封大夫畢萬滅耿以封大夫趙夙及大夫韓武¶
子食采於韓原晉於是始大至於文公霸諸侯尊周¶
室始有河内之土吳札聞魏之歌曰美哉渢渢乎以¶
<pb:KR2k0049_WYG_046-4a>¶
德輔此則明主也文公後十六世為韓趙魏所滅三¶
家皆自立為諸侯是為三晉趙與秦同祖韓魏皆姬¶
姓也(漢書/)¶
趙地昴畢之分野趙分晉得趙國西有太原定襄雲¶
中五原上黨上黨本韓之别郡也逺韓近趙後卒降¶
趙皆趙分也自趙夙後九世稱侯四世敬侯乃徙都¶
邯鄲焉太原上黨多晉公族子孫以詐力相傾矜夸¶
功名報仇過直嫁娶送死奢靡漢興號為難治常擇¶
<pb:KR2k0049_WYG_046-4b>¶
嚴猛之將或任殺伐為威父兄被誅子弟怨憤至告¶
訐刺史二千石或報殺其親屬鍾代石北(師古曰鍾/所在未聞)¶
(限石山險之/  在上曲陽)民俗懻忮好氣為姦不事農商自全晉¶
時已患其剽悍而武靈王又益厲之故冀州之部盜¶
賊常為他州劇定襄雲中五原頗有趙齊衞楚之徙¶
其民鄙朴少禮文好射獵雁門亦同俗於天文别屬¶
燕(漢書/)¶
昔舜耕歴山陶河濱禹菲飲食惡衣服卑宫室此儉約¶
<pb:KR2k0049_WYG_046-5a>¶
之化於今猶存(鄭康成詩說/)¶
北土重同姓並謂之骨肉有逺來相投者莫不竭力營¶
贍若有一人不至者以為不義不為鄉邑所容(宋王仲/)¶
(德𫝊/)¶
晉有唐虞之遺風其俗節財而儉嗇(北齊劉子/)¶
河東絳郡文城臨汾龍泉西河土地沃少瘠多是以傷¶
于儉嗇其俗剛强亦風氣然乎太原山川重複實一都¶
之㑹雖後齊别都人物殷阜然不甚機巧俗與上黨頗¶
<pb:KR2k0049_WYG_046-5b>¶
同人性勁悍習于戎馬離石鴈門馬邑定襄樓煩皆連¶
接邊郡習尚與太原同俗故自古言勇俠者皆推幽并¶
云然涿郡太原自前代以來皆多文雅之士雖俱曰邊¶
郡然風教不為比也(隋志/)¶
冀州堯都所在疆域尤廣山東之人性緩尚儒仗氣任¶
俠(太行恒/山之東)而鄴郡髙齊國都浮巧成俗山西土瘠其人¶
勤儉而河東魏晉以降文學盛興閭井之閒習於成法¶
并州近狄俗尚武藝左右山河古稱重鎮(韓信謂陳豨/曰代天下精)¶
<pb:KR2k0049_WYG_046-6a>¶
(兵處後漢末天下擾亂髙幹為并州刺史牽招/說幹曰并州左有恒山之險右有大河之固)寄任者¶
必文武兼資焉(通典/)¶
晉之故封太行犄之首陽起之黄河迤之大陸靡之以¶
稼則碩以植則茂以牧則蓄以魚則庶而人用是富而¶
邦以之阜(晉問/)¶
昔魏君儉嗇褊急近秦晉日見侵削平桓之世變風始¶
作(詩敘/)¶
唐俗勤儉故其民間終歲勞苦不敢少休及其歲晚務¶
<pb:KR2k0049_WYG_046-6b>¶
閒之時乃敢相與燕飲為樂(朱子詩註/)¶
其風俗之厚而前聖遺風之逺如此(同上/)¶
自堯而至於周蓋千餘年矣而其風俗流𫝊固結於唐¶
人之心故其民間質實勤儉之習親愛和樂之思警戒¶
忠告之情備見於詩此其俗之所以為厚也(安城劉氏/)¶
(詩説/)¶
克勤克儉所憂所思雖無唐虞君臣之德業而其發於¶
詩者與伯益告戒之辭同條共貫信乎前聖遺風之逺¶
<pb:KR2k0049_WYG_046-7a>¶
也(同上/)¶
唐俗勤儉勤者生財之道儉者用財之節聖人教人不¶
越乎勤儉而已(豐城朱氏詩說/)¶
河東路蓋禹貢冀雍二州之域而冀州為多當觜參之¶
分其地東際常山西控黨項南盡晉絳北控雲朔當太¶
行之險地有鹽鐵之饒其俗剛悍而朴直勤農織之事¶
業寡桑柘而富麻苧善治生多藏蓄其靳嗇尤甚朔方¶
樓煩馬之所出歲増貿市以充監牧之用太宗平太原¶
<pb:KR2k0049_WYG_046-7b>¶
慮其恃險徙州治焉然猶為重鎮屯精兵以控邊部云¶
(宋地理志/)¶
昔者唐室之衰燕趙之人八十年之閒竭力致死不顧¶
敗亡以抗天下之兵而以為忠臣義士之所當然(蘇轍/)¶
(燕趙論/)¶
戰國之時秦晉之兵彎弓而帶劍馳騁上下咄嗟叱咤¶
蜀漢之士所不能當也然而天下既安秦晉之間豪民¶
殺人以報仇讎椎埋發塚以快其意而終不敢大變也¶
<pb:KR2k0049_WYG_046-8a>¶
(蘇轍蜀論/)¶
其民倜儻而無所顧負力而傲其吏吏有不善而不能¶
以有容也叫號紛呶奔走告訴以爭毫釐曲直之際故¶
夫秦晉之俗有一朝不測之怒而無終身戚戚不報之¶
仇也(同上/)¶
全晉未分時在春秋世最為强國其俗用意深逺有古¶
帝王之遺風(唐庚憫俗論/)¶
昔人論五方之俗以山西懻忮而好氣慷慨毅武竒節¶
<pb:KR2k0049_WYG_046-8b>¶
之士多出其間(唐順之序/)¶
古之帝王更都三河讀園桃園棘故其民至於今憂國¶
而忠于主有樞有榆故其民至於今喜樂而愉瞿瞿休¶
休故其民至於今長慮而却顧陟岵陟屺故其民至於¶
今孝閑閑坎坎故其民至于今力穡且葛屨見隘陿焉¶
彼汾見貧儉焉(郭子章晉論/)¶
陂塘瀦灌溉通原隰墾稼穡同(張鳯翼晉賦/)¶
士尚謙恭民多醇古恍不識不知之甿一讓畔讓居之¶
<pb:KR2k0049_WYG_046-9a>¶
度去華存儉則素題越席之遺憂深思逺其暑雨祁寒¶
之故(同上/)¶
　　方言¶
漢揚雄方言自關而西秦晉之間好曰姸哀曰矜或曰¶
悼凡大人少兒泣而不止謂之唴憂曰惄或曰溼凡物¶
壯大謂之嘏或曰憂凡人之大謂之奘或謂之壯凡相¶
敬愛謂之亟凡人語而過謂之&KR3814;(于果/反)或曰僉凡取物¶
而逆謂之籑(音/饌)凡大貌謂之朦或謂之龎美色謂之好¶
<pb:KR2k0049_WYG_046-9b>¶
或謂之窕凡細而有容謂之魏(魏魏小/成貌)或曰徥(度皆/反)凡¶
物小者謂之私小或曰纎凡病而不甚曰殗殜(音嚈葉/半卧半)¶
(起/也)物力同者謂之臺敵凡全物而體不具謂之倚凡愧¶
而見上謂之𧹞痛曰憡猛曰撊(呼旱/反)息曰喙堅曰鍇凡¶
取物之上謂之撟捎炊薪不盡曰藎凡人獸乳而雙産¶
謂之僆子(音/輦)罵奴婢曰侮(言為人/所輕弄)無緣之衣謂之䘪䘿¶
(俗名䘿/掖音倔)陌頭謂之絡頭桮謂之㿿(音/雅)甖之大者謂之甀¶
其中者謂之瓿甊相勸曰聳或曰□中心不欲而由旁¶
<pb:KR2k0049_WYG_046-10a>¶
人之勸語亦曰聳凡相被飾亦曰□聾曰䏁(音/宰)聾甚者¶
曰&KR2787;(五刮/反)所疾曰可惡言相責讓曰譙讓暴五榖曰曬¶
凡以火而乾五榖之類謂之㷅(即&KR3146;字/創渺反)鼅鼄謂之鼄蝥¶
(音/無)蠀螬謂之蠧或謂之天螻蜉䖻謂之蟝□□謂之箄¶
(□古筥字/箄方氏反)冢謂之墳¶
逆婦(左𫝊𨼆公二年紀需繻來/逆女又宋督目逆而送之)稱父曰老子(庾亮曰老/子于此興)¶
(復不淺宋書大范/老子小范老子)呼小兒曰娃(吳有館娃宫後宫人美/者皆曰娃蓋愛惜之稱)¶
(也/)人憒憒曰不中用(史記外戚𫝊武帝擇宫/人不中用者斥出歸之)鬬爭曰撻¶
<pb:KR2k0049_WYG_046-10b>¶
拳(石勒曰我時飽卿老拳杜陸曰巨顙折老拳李/襲吉為晉王諭梁書毒手尊拳交相于暮夜)縉紳¶
曰官人(杜詩曰劍外官人冷韓文誌銘王/處士云吾一女憐之必嫁官人)轉風曰颴風¶
(長吉詩旋風/吹馬馬踏雲)合人曰夥伴(史記陳勝𫝊曰夥頤渉之為/王沈沈者木蘭詩出門看火)¶
(伴杜陵詩青春/作伴好還鄉)妬人曰不分(唐詩不分桃/花紅勝錦)人無賴曰惡¶
少年(漢書昭帝記發三輔及郡國惡少/年屯遼東師古曰謂無賴子弟也)憶舊曰徃年(黥/布)¶
(𫝊徃年/殺韓信)曰先日(鄒陽𫝊曰吾先/日欲獻愚計)子招人家曰贅(賈誼𫝊/家貧子)¶
(壯則/出贅)妻元配曰結髮(師古曰結髪言始勝冠/也新婚别結髪為夫婦)勉人曰努¶
力(翟方進𫝊努力/為諸生學問)人壯大者曰魁梧(張良贊魁梧奇偉/應劭曰魁梧壯大)¶
<pb:KR2k0049_WYG_046-11a>¶
(之意也蘇林/曰梧音悟)人懦退者曰不長進(晉王夫人云女/何以都不復進)呼親¶
家親作去聲(唐盧綸王駙馬花燭/詩人主人臣是親家)娶婦曰索妻(蜀志云/吳孫權)¶
(遣使為子索公女隋書房陵王/𫝊獨孤后曰為伊索得元家女)兄弟妻曰先後(郊祀志/見神於)¶
(先後宛若孟康曰古謂/娣姒今關中呼為先後)小兒曰&KR3045;兒(牛加/反)長身曰䠷(士/了)¶
(反/)短身曰遳(七禾反唐書王/伾𫝊伾貌遳陋)謂人粗蠢曰笨材(晉中興/書史疇)¶
(以肥大/為笨伯)臨事憒憒曰糊塗蟲(宋吕端小事糊塗大事不/糊塗楊用修云本&KR3344;濁蟲)¶
(此古語也周禮有壺涿氏掌除水蟲涿音濁是其/證也宋吕端𫝊作糊塗朱子語錄作鶻突皆非)打呼¶
曰鼾睡(宋太祖曰臥榻之/側豈容他人鼾睡)責人曰數說(左𫝊乃執子商/而數之范雎數)¶
<pb:KR2k0049_WYG_046-11b>¶
(須賈漢王/數項羽)飯曰一頓(晉謝僕射陶太常詣吳領軍曰日/已中客比得一頓食杜詩頓頓食)¶
(黄/魚)惡味傷口曰蜇(列子蜇於口/慘於腹也)多曰够少曰不够(居候/反魏)¶
(都賦繁富夥/够不可單究)受人之物曰&KR3402;(慈盈/反)以物予人曰歸(歸孔/子豚)¶
(齊人歸/女樂)霞曰燒(語云早燒不出/市晚燒行千里)電曰閃(大人賦貫列缺/之倒景服䖍曰)¶
(天閃/也)雹曰硬雨(宋吕居仁曰紹興初臨安大雨雹太學/屋瓦皆碎學官申朝廷修不可言雹稱)¶
(為硬/雨)酒帘曰望子(見廣/韻注)牛羊不生子曰㹗(昌來/反)馬不鞁¶
而騎曰驏(令狐楚詩少小邊州慣/放狂驏騎蕃馬射黄羊)孔曰窟攏　怎麽曰¶
左(皆反切/成聲也)來讀為釐(本屬/古協)飛讀如希(不出/微韻)房為縳羊為¶
<pb:KR2k0049_WYG_046-12a>¶
樂驚為㦸明為覓養為樂上紡為縳上鏡為㦸去命為¶
覓去(王恭先曰周德清中原韻聲分平仄字别隂陽以/入聲派入平上去三聲今乃驅三聲而就入聲使)¶
(德清有知應為揶揄/啁聲之病有以哉)¶
　　農家月令¶
立春喂耕牛　雨水攄糞土　驚蟄河半開　春分種¶
小麥清明前後種萹豆(又云/)二月清明草不青　三月¶
清明道旁青　榖雨種豌豆　立夏種榖　小滿前後¶
安𤓰種豆　芒種忙種黍子急種榖(又云/)芒種見鋤刃¶
<pb:KR2k0049_WYG_046-12b>¶
夏至見豆花(又云/)夏至不種髙山黍還種十日小糜黍¶
　小暑喫大麥(又云/)小暑當日回(豌豆此日/有雨即回)大暑喫小¶
麥　立秋一十八日寸草皆齊　處暑不出頭割得喂¶
了牛(指髙/粱)白露喫小榖　秋風見榖羅　寒露百草枯¶
　霜降不賠田(甚言野/之無禾)立冬不使牛　小雪凍大河¶
大雪凍小河　冬至不開窖　小寒寒不小　大寒不¶
加冰¶
太原府¶
<pb:KR2k0049_WYG_046-13a>¶
好樂無荒良士瞿瞿(詩唐風/)¶
晉陽王武子中都孫子荆各言其土地人物之美王云¶
其地坦而平其水淡而清其人亷且貞孫云其山㠑巍¶
以嵯峨其水㳌渫而揚波其人磊砢而英多(世說新語/)¶
士窮理學兼習辭章敦厚不華淳儉好學工賈務實勤¶
業(太原圖冊/)¶
人物輩出代不乏人皆有文武全才(圖經/)¶
莊宗既好俳優又知音能度曲至今汾晉之俗徃徃能¶
<pb:KR2k0049_WYG_046-13b>¶
歌其聲謂之御製者皆是也(五代史/)¶
宋韓琦知并州河東俗用火葬琦為買田封樹刻石著¶
令使得葬於其中人遂以焚屍為恥(本𫝊/)¶
古晉名區西藩首郡(祝志/)¶
山川雄邃風氣綿厚城郭堅完原隰衍沃(葉砥府治記/)¶
民敦質朴士守禮義告訐絶無生訐甚鮮(祝志/陽曲)¶
在鄉多質朴城中軍民雜處或尚機詐服飾尚華喜作¶
玩具性氣剛勁小忿輒投岸跳河遇凶荒則負擔之外¶
<pb:KR2k0049_WYG_046-14a>¶
境謂之赴熟然尊卑有序内外有辨亦庶乎知禮者(舊/)¶
(志/)¶
省㑹男子不務蓄積數金之家盡炫燿于服飾之閒叩¶
其家無有也婦人白髻而妖服不蠶不織而習於呰窳¶
(周永春復古序/)¶
士風淳篤民性鷙悍(祝志/太原)¶
風土深淳民物茂雅(吕思誠源渦書院記/)¶
力田畝務紡織其性剛(祝志/榆次)¶
<pb:KR2k0049_WYG_046-14b>¶
邑之生齒繁衆𨽻籍者五萬二千户僑居而末業者不¶
可勝數河東之邑斯最為大嘖言控訟庭無虚日敏政¶
而涖之猶憚弗及(宋文彦博思鳳亭序/)¶
士下帷農負耒紡績務本日夜矻矻而巨室大家又躬¶
先儉質以為之的(舊志/榆次)¶
男職耕女職織素封之家華不掩實(張國儒藏經樓記/)¶
土厚風淳時熙化美(元呼延伯起太谷宣聖廟記/)¶
尚氣好訟鬬麗誇多(祝志/太谷)¶
<pb:KR2k0049_WYG_046-15a>¶
士急進趨好經術尚節義(穆志/太谷)¶
農力於野商賈勤貿易無問城市無不織紡之家可謂¶
地無遺利人無遺力矣邇来競尚奢靡已非良士蹶蹶¶
好人提提之舊而婚娶重財又有甚焉(太谷縣志/)¶
盡力耕稼畱心織紡(祝志/祁縣)¶
俗尚勤儉男耕女織殆無遺力(穆志/祁縣)¶
務本節用尚質守勤(祝志/徐溝)¶
其民淳朴用度節儉閭閻勤紛績士類尚節義苐地多¶
<pb:KR2k0049_WYG_046-15b>¶
沙鹻差役煩重貧民皆習逐末夙號衝疲不虚也(徐溝/)¶
(縣志/)¶
强悍好鬬勤儉少文(祝志縣/清源)¶
成化𢎞治間輕生好訟近年民知務本士知勤學(清源/)¶
農末相資儉嗇多盜(祝志/交城)¶
俗尚儉嗇人性朴實農末相資(穆志/交城)¶
土膏氣秀而豐於財性悍情乖而喜于訟(祝志/文水)¶
勁而輕生儉而趨利澆朴相半勤則其性也(文水縣志/)¶
<pb:KR2k0049_WYG_046-16a>¶
地貫七鄉民踰萬戸土膏氣秀財豐俗淳西山横列而¶
壯其形勢東汾環流而為之襟帶風物繁華英豪間出¶
(石為楷龍堂記/文水)¶
敦朴無華務稼穡尚騎射(祝志/岢嵐)¶
依山土瘠人有朴直遺風服勤茹淡多質少文鄉井専¶
務稼穡不牽車牛以逺游父子亦佐耕耘未諳紡織為¶
何物(岢嵐州志/)¶
魏民舊俗以五月十五夜為打簇戲能中者即時賞帛¶
<pb:KR2k0049_WYG_046-16b>¶
(爾朱榮𫝊/嵐縣)¶
其性悍其習陋山多地少民貧(祝志/嵐縣)¶
勤儉朴陋(穆志/嵐縣)¶
朴實不浮稼穡是務(祝志/興縣)¶
士閉户自守農夫力穡崇嶺峻阪無不耕植工無奇技¶
淫巧地僻不通舟車乏富商大賈是以事節儉務蓋藏¶
(興縣志/)¶
平陽府¶
<pb:KR2k0049_WYG_046-17a>¶
帝堯彊於行嗇於志以養天下之形是以庶政惟和萬¶
國咸寜民皆廸吉莫不振動服化比屋可封而躋仁夀¶
(路史/)¶
昔唐人都河東(徐廣曰堯/都晉陽)殷人都河内周人都河南夫¶
三河在天下之中若鼎足王者所更居也建國各數百¶
千歲土地小狹民人衆都國諸侯所聚㑹故其俗纖儉¶
習事楊平陽陳西賈秦狄北賈種代(史記/)¶
比屋可封者堯舜為之隄也(楊終𫝊/)¶
<pb:KR2k0049_WYG_046-17b>¶
欲作千箱主問取黄金母謂多稼厚蓄耕土所致也(汾/)¶
(晉間語/)¶
魏豐樂侯杜君畿為河東守開置學官親執經教授郡¶
中化之自後河東特多儒者(通典/)¶
平陽堯之所理有茅茨采椽土硎之度故其人至於今¶
儉嗇有温恭克讓之德故其人至於今善讓有師錫僉¶
曰疇咨之道故其人至於今好謀而深思有百獸率舞¶
鳳凰來儀於變時雍之美故其人至于今和而不怒有¶
<pb:KR2k0049_WYG_046-18a>¶
昌言儆戒之訓故其人至于今憂思而畏禍有無為不¶
言垂衣裳之化故其人至於今恬以愉吳子曰儉則財¶
用足而不淫讓則遵分而進善其道不鬬謀則通於逺¶
而周於事和則人之質戒則義之實恬以愉則安而久¶
於其道也至乎哉(晉問/)¶
汾水之曲巨河之濱故魏之國都舊晉之疆土其俗富¶
庶接秦雍之郊其民忠厚被虞夏之教(宋真宗汾隂記/)¶
太行山之髙處平陽晉州蒲坂山之盡頭其地磽瘠人¶
<pb:KR2k0049_WYG_046-18b>¶
民朴陋儉嗇惟堯舜能都之(朱子論/)¶
河東地瘠民貧風俗勤儉乃其風土氣習有以使之至¶
今猶然在三代時可知(朱子詩辨/)¶
平陽徃聖所都氣温土沃河東殷實漢唐同稱吏能茹¶
冰蘖可鳴琴治也(羣書備考/)¶
崇禮讓多勇敢(圖書編/)¶
君子憂深思逺小人儉嗇甘辛苦薄於滋味勤於耕織¶
服勞商賈(平陽府志/)¶
<pb:KR2k0049_WYG_046-19a>¶
人好力田喜雨苦旱(同上/)¶
其民甘粗糲力稼穡儉朴不奢(祝志/臨汾)¶
居不近市女不向衢士民有分男女無雜勇於納賦恥¶
於游食(舊志/臨汾)¶
尚朴魯力田畝勤紡績崇享祀(祝志/襄陵)¶
力稼服田勤於紡績享祀報本雖費不吝(穆志/襄陵)¶
民尚儉而務耕織士勤學而恥驕奢(祝志/洪洞)¶
惟尚質實不事商賈(祝志/浮山)¶
<pb:KR2k0049_WYG_046-19b>¶
俗尚節儉不事商賈男耕女織各執其功尤重婚喪有¶
無相須(穆志/浮山)¶
勤於耕織簡於自安(祝志/趙城)¶
民知儉嗇士知讀書(穆志/趙城)¶
男力畎畝女務織紡信鬼神喜祭賽婚論財禮喪用浮¶
屠(祝志/太平)¶
君子尚禮義小人勤稼穡里閈之間雍雍如也(太平縣/)¶
(志/)¶
<pb:KR2k0049_WYG_046-20a>¶
質而少文儉而不侈(祝志/岳陽)¶
人民性質而朴素財用節儉而不侈文武鮮尚商賈不¶
通(穆志/岳陽)¶
魯成公六年晉人謀去故絳韓獻子曰不如新田土厚¶
水深居之不疾有汾澮以流其惡且民從教(左𫝊/曲沃)¶
晉詩素衣朱襮孔穎達引釋器以釋之曰黼領謂之襮¶
孫炎曰繡刺黼文以褗領是也(皇祐四年禮院凑/)¶
重遷徙服商賈頗好神而喜訟(祝志/曲沃)¶
<pb:KR2k0049_WYG_046-20b>¶
士恂恂禮法矜譚氣節即人不盡然亦善鈞從衆民朴¶
直急公貢賦不敢後而競利好鬬或亦地氣使然也土¶
狹人滿每貲走四方所至多流寓其閒雖山陬海澨皆¶
有邑人(趙彦復沃史風俗序/)¶
士民有分男女不雜近頗奢靡(祝志/翼城)¶
水深土厚故其俗朴質地多剛壤故其民武悍有先王¶
克儉之風故其民纖嗇(翼城縣志/)¶
民淳訟簡有禮讓風(祝志/汾西)¶
<pb:KR2k0049_WYG_046-21a>¶
重禮義不事浮末近頗惑於鬼神(祝志/靈石)¶
靈石僻在萬山中財貨不通其人勤苦多致蓋藏弟子¶
員皆守章句不敢背師說(靈石縣志/)¶
岳陽堯都所在其民勤且儉猶有遺風焉(明一統志/霍州)¶
好儒少訟薄於衣食而好置産業(祝志/霍州)¶
潞安府¶
民俗淳古(潞安志/)¶
上黨多晉公族子孫以詐力相傾(漢書/)¶
<pb:KR2k0049_WYG_046-21b>¶
潞州山川髙險人俗勁悍(舊五代史/)¶
宋時潞州民死多不葬通判李昭玘斥官地畫兆竁具¶
棺衾作文風曉之俗為一變(潞志/)¶
上黨之間士或帶經而鋤有不待風厲而樂為之者(元/)¶
(好問學記/)¶
地險而民悍物饒而俗强(張仲賢府治/)¶
其人純質節儉勤稼穡其地宜黍稷氣候遲(五州志/)¶
民多儉質而務農士尚氣節而務學(圖書編/)¶
<pb:KR2k0049_WYG_046-22a>¶
人習機杼俗亦儉朴(羣書備考/)¶
民多勤儉力農士尚氣節務學(祝志/長治)¶
永宣成𢎞之時士敦行務實學商亦簡素朴野罔敢凌¶
肆自恣迨其後漸致華靡俗尚巫覡凡聯姻締交營葬¶
不無少變於前(長治縣志/)¶
淳朴節儉循循守禮(祝志/長子)¶
淳朴而力田節儉而尚禮娶妻必親迎親喪少佛事(長/)¶
(子志/)¶
<pb:KR2k0049_WYG_046-22b>¶
節儉務農織不事商賈士風頗振(祝志/屯畱)¶
土瘠民勞習尚儉素有堯之遺風(元皇甫本屯畱記/)¶
其地在萬山之中險狹而磽薄民力田勤苦歲獲不及¶
他郡之半故土俗自古稱純儉其勢然也(劉健屯畱記/)¶
崇儉務本力學好儒(祝志/襄垣)¶
其俗悲歌慷慨而尚氣節儉以自奉而急於正供(襄垣/)¶
(縣志/)¶
力田而知克勤守已而恥犯法(祝志/潞城)¶
<pb:KR2k0049_WYG_046-23a>¶
地瘠民貧土寒風肅勤儉力田(潞城縣志/)¶
田畝能勤財用知儉(祝志/黎城)¶
其民淳儉好文力田(黎城縣志/)¶
安貧守儉力田務本(祝志/壺關)¶
壺俗淳古惟儉惟勤歲時伏臘罔敢有即于戲者(壺關/)¶
(志/)¶
朴直而少文儉嗇而不華勤於農桑短於商賈(祝志/平順)¶
石厚土薄地瘠人窮婚姻喪葬交相為助(平順縣志/)¶
<pb:KR2k0049_WYG_046-23b>¶
汾州府¶
夫西河魏土文侯所興有段干木田子方之遺風凜然¶
皆有節槩知去就之分(楊惲報孫㑹宗書/)¶
地髙氣爽土厚水清其民淳且重桑麻之沃秔稻之富¶
流衍四境(宋謝悰清虚觀記/)¶
汾州古臺駘地阻金嶺倚湯泉瀠汾如帶俗尚儉重文¶
義近競豪奢為晉奥區(提學薛亨學記/)¶
其人勤儉(文獻通考/)¶
<pb:KR2k0049_WYG_046-24a>¶
汾州風俗重厚尚義(地輿綜要/)¶
其民重厚知義尚信好文(明一統志/)¶
其地商賈走集民物浩穰俗用侈靡訟獄滋煩(馮琦府/)¶
(治記/)¶
古西河地人民繁庶(祝志/)¶
性質淳厚俗尚儉約勤于稼穡守禮好義(通志/)¶
人民繁庶强毅質朴農務耕牧士習絃誦有忠厚之風¶
(穆志/汾陽)¶
<pb:KR2k0049_WYG_046-24b>¶
其民重厚知義尚信好文近流於奢侈(祝志/汾陽)¶
多商賈喜華靡世禄者衆知禮者鮮(祝志/汾陽)¶
務稼穡事織紡但風氣剛勁頗難治(祝志/平遙)¶
地瘠薄氣剛勁多耕織少商賈健訟尚侈(府志/平遙)¶
士之童入黨塾壯游膠泮者猶荆璞未剖藍石待鑿悃¶
質純幹得全於天(紀雲鶴平遙學記/)¶
周舉汝陽人為并州刺史太原舊俗以介子推焚骸有¶
龍忌之禁至其亡月競言神靈不樂舉火士民每冬輒¶
<pb:KR2k0049_WYG_046-25a>¶
一月寒食莫敢煙㸑老少多病死者舉乃作文弔子推¶
言盛冬去火殘損民命非賢者意宣示愚民使溫食於¶
是衆惑稍解風俗頓革(雜記/)¶
潞公祖銘云文氏嘉是山水樂其風土乃自河東之同¶
果里徙居於此(潞公家乗/)¶
人多業醫尚儉素勤稼穡好勇義隆於祀先雖費而不¶
惜(祝志/介休)¶
萬厯間邑令史記事云毎嘉士大夫敦樸有古風獨慮¶
<pb:KR2k0049_WYG_046-25b>¶
民習於奢幾不可訓且崇佛重禱市利輕生而少知教¶
(介休縣志/)¶
儉嗇健訟且好鬼神(祝志/孝義)¶
民性敦厚婚喪周濟不吝(郡志/孝義)¶
勤於商賈勇於輸納民頗畏法士知自守(祝志/臨縣)¶
土阜平叢川流迅厲其民悍而不奸感而易從(臨縣志/)¶
敦厚儉嗇不事商賈惟勤農畝(祝志/石樓)¶
其性醇其俗儉樸略少文男不經商女不絍織惟農是¶
<pb:KR2k0049_WYG_046-26a>¶
務棟宇不飾民多穴處(石樓縣志/)¶
土瘠民貧愚魯儉樸(祝志/永寜)¶
土瘠民貧野曠人稀士多慷慨民亦質直勤於業農拙¶
於服賈衣冠文物頗有古風(郡志/永寧)¶
朴魯少偽禮節不愆(祝志/寧鄉)¶
地瘠俗儉無奇飾無逐末(郡志/寧鄉)¶
大同府¶
質直朴野(漢志/)¶
<pb:KR2k0049_WYG_046-26b>¶
後魏樂府有北歌亦曰真人歌都代時命宮人朝夕歌¶
之周隋始與西凉樂雜奏至唐存者五十三章而名可¶
解者六章而已一曰慕容可汗二曰吐谷渾三曰部落¶
稽四曰鉅鹿公主五曰白浄王六曰太子企喻也其餘辭¶
多可汗之稱蓋燕魏之際鮮卑歌也隋鼔吹有其曲而¶
不同貞觀中將軍侯貴昌并州人世𫝊北歌詔𨽻太樂¶
然譯者不能通歲久不可辨矣(唐樂府序/)¶
自代北至雲朔等州北臨廣野封略之内南北錯居(寰/)¶
<pb:KR2k0049_WYG_046-27a>¶
(宇記/)¶
質直淳厚(地輿綜要/)¶
俗尚武藝風聲氣習自昔而然(明一統志/)¶
大同雖涉邊徼商旅輻輳以浮靡相炫燿(祝志/大同)¶
雲北邊大藩鎮其土沙瘠其俗驕悍軍氓雜處號稱難¶
治(布政李承式記/)¶
士人勁直率矜名節飭亷隅猶存忠厚之風(郡志/)¶
地土沙磧磽薄風髙氣寒豐歲畝不滿斗故中人日僅¶
<pb:KR2k0049_WYG_046-27b>¶
再食俗多儉嗇恒存蟋蟀之風(郡志/)¶
尚侈而少質實安分而鮮爭訟(祝志/大同)¶
士習謹愿絶無武斷告訐之行簪弁子弟服習弓馬給¶
事麾幕以列車騎材官之盛且地近虎山土著從戎者¶
十室五六少小邊庭之習氣爾爾(大同縣志/)¶
無負氣健訟之風有務農勤本之實(祝志/懷仁)¶
地土沙鹻人性朴直雖窮鄉僻里亦知崇尚詩書人文¶
視前頗盛(懷仁縣志/)¶
<pb:KR2k0049_WYG_046-28a>¶
儉約樸素惟務農業(祝志/山隂)¶
民務農士敦本服食崇儉婚喪如禮(山隂縣志/)¶
吾里唐虞故壤猶存儉嗇之風燕趙多豪羞作輕窕之¶
態頗知禮而畏義不隨俗而習非乃頃衿弁之中間有¶
䊵袴之子衆方指議而竊笑彼且靦面而招淫蕩而無¶
成悔之何及尚其衣錦而存尚絅之心被褐而珍懷玉¶
之守貌思作肅服戒不衷(山陰王文端公集/)¶
人民淳厚墾田為生(應州圖經/)¶
<pb:KR2k0049_WYG_046-28b>¶
其民淳其事簡(祝志/應州)¶
俗尚武藝不事商賈其地乾燥少樹宜雨不宜旱尤苦¶
霜早(應州志/)¶
四民氣稟淳厚各守所業而不變遷以儉勤相能(渾源/)¶
(州圖經/)¶
以淳厚相尚以勤儉為本(祝志/渾源)¶
據雲中奥區山川秀異哲人輩出(萬安渾源州學記/)¶
民知勤農士頗向學(祝志/靈邱)¶
<pb:KR2k0049_WYG_046-29a>¶
先秋隕霜深春猶雪終歲勤勞習尚儉陋(靈邱縣志/)¶
地肥饒人喜爭好鬬頗為北方風氣之囿(祝志/廣靈)¶
廣靈西北之區地磽而民朴勤於稼穡如太史公貨殖¶
傳所云代北之民任俠為姦不事農者蓋亦少矣雖有¶
武健之習民尚雀角之爭而賦質淳慤不失古風(穆志/廣靈)¶
地𨽻蔚州民性質無諂去華從儉以耕織為生(元志/廣昌)¶
耕樵為業亦事商賈地近邊陲賦性勇悍(祝志/廣昌)¶
其風朴略其俗徑遂勤耕耘務牧養(陽髙縣志/)¶
<pb:KR2k0049_WYG_046-29b>¶
地臨邊塞人情朴魯男務耕牧女不紡績天寒地瘠民¶
貧俗儉(天鎮縣志/)¶
朔平府¶
風俗惟淳民物尚樸(宋李文煥平治甸城碑記/)¶
風氣剛勁人尚勇敢(蔣廷梁顯明寺碑記/)¶
人習戰鬬忠勇素具(郡志/右玉)¶
其民敬老慈幼節用恭儉勤於耕耘務於牧養(元志/朔州)¶
其民敬老慈幼節用勤農士恥奔競務淳實(祝志/朔州)¶
<pb:KR2k0049_WYG_046-30a>¶
民貧地瘠崇儉黜華(祝志/馬邑)¶
民性渾朴惟事耕耘飲食衣服多尚簡易至於慷慨輕¶
生剛毅任俠信鬼好神猶不免西晉之故俗云(馬邑縣/)¶
(云/)¶
好勝負氣慷慨磊落(御史䝉詔鄂國公廟記/)¶
士知閉户農思力田各安其業(郡志/左雲)¶
習尚勇敢(郡志/平魯)¶
人多逐末不思敦本(同上/)¶
<pb:KR2k0049_WYG_046-30b>¶
寜武府¶
代北之人武(栁芳姓系錄/)¶
性愚魯尚射獵(祝志/寧武)¶
地多沙陡人尚强梁從軍者衆競事奢靡(祝志/偏闗)¶
居萬山之中地多沙磧而務農者鮮人尚戎馬而從軍¶
者衆(穆志/偏闇)¶
習兵好射尚朴少文(祝志/)¶
俗悍而喜鬬民輕生敢死有燕趙之遺(髙文薦廟學碑/)¶
<pb:KR2k0049_WYG_046-31a>¶
(記/)¶
鄰於邊鄙務儉崇朴衣惟韋布食鮮膏粱(神池縣志/)¶
山髙風烈土瘠民貧(同上/)¶
爾朱羽健魏登國初為領人酋長居秀容川詔割方三¶
百里封之長為世業道武初以南秀容川原沃衍欲令¶
居之羽健曰家世奉國給侍左右北秀容既在剗内差¶
近京師豈以沃塉更遷逺地上許之自是給復百年至¶
曾孫新興太和中繼為酋長牛羊駞馬色别為羣谷量¶
<pb:KR2k0049_WYG_046-31b>¶
之每春秋二時恒與妻子閱畜牧於川澤射獵自娛(魏/書)¶
羽健家近祁連池即蘆芽山巔池也地瘠牧蕃此五寨¶
之俗¶
澤州府¶
人性質而好學其氣豪勁(元志/)¶
其民儉朴而敦本有唐晉之遺風(同上/)¶
力勤耕種淳而好義儉而用禮(古志/)¶
人習機杼俗尚儉朴(羣書備考/)¶
<pb:KR2k0049_WYG_046-32a>¶
勤於力田多嗜文學(穆志/)¶
民被唐風故多儉朴地接舜畔故多務農(穆志/)¶
澤跨河朔𨽻冀南為鉅郡其民儉質而力耕有堯舜遺¶
風餘思士亦劬於文學無外慕焉鵷翥鴻漸後先接武¶
(張鵬學記/)¶
其民勤直忠儉(御史熊迴志序/)¶
近太行之麓水土深厚性質朴氣豪勁多文雅士衣冠¶
禮讓為諸郡先(祝志/鳳臺)¶
<pb:KR2k0049_WYG_046-32b>¶
風尚少浮不失原本(澤州志/)¶
淳而好義儉而循禮(祝志/髙平)¶
昔稱勤儉今尚侈靡競奇鬬巧恪於奉公(髙平縣志/)¶
士重名節民尚儉朴(祝志/陽城)¶
境鄰中州故語言辨正教崇鄒魯故士多文學(舊志/陽城)¶
士多亷恥之風務名節惜行檢民尚節儉近雖稍奢猶¶
不失古意(穆志/陽城)¶
質朴樂於趨善喪祭不用浮屠(祝志/陵川)¶
<pb:KR2k0049_WYG_046-33a>¶
君子守禮勤儉小人盡力耕織婦女不街行入城不馳¶
驟(陵川縣志/)¶
亷儉尚義悃愊無華(祝志/沁水)¶
士夫居鄉朴直民恥淫盜少爭訟房地屢世不相棄敬¶
神信巫少有不平必質之神故鄉多廟祀醮賽紛舉(沁/)¶
(水縣志/)¶
蒲州府¶
儀度冠冕容止閒雅良由仕宦之家陶染成俗(隋文帝/)¶
<pb:KR2k0049_WYG_046-33b>¶
(幸蒲州詔/)¶
蒲地虞舜所都其地磽瘠人民朴儉(朱子論/)¶
仰德而執敬聞風而興義(首陽記/)¶
風土剛勁豪傑輩起(方輿勝覽/)¶
民淳而事簡有虞氏之遺風存焉(趙孟頫送田衍知河/)¶
(中府序/)¶
唐虞治迹之所經行夷齊清風之所漸染宜乎有薫而¶
善者陶而化者(河中志/)¶
<pb:KR2k0049_WYG_046-34a>¶
蒲坂為有虞故都地界秦豫其形勢之麗﨑中條鼎峙¶
黄河亘流秀淑之氣扶輿磅礴鬱然三晉冠故生其地¶
者粹然淳古人文輩出忠孝相仍有虞氏之遺風在焉¶
(杜篤祐志序/)¶
容儀閒雅服飾鮮麗仕宦之鄉人文稱盛(祝志/永濟)¶
民性質朴好尚節儉力田紡績多事商賈(穆志/永濟)¶
男女盡職士多節義近好訟婚姻論財(祝志/臨晉)¶
土剛而燥其人徃徃負氣好鬬至男業耕耘士子不廢¶
<pb:KR2k0049_WYG_046-34b>¶
女勤紡績巨室亦然斯則蟋蟀葛屨之遺焉(臨晉縣志/)¶
地稱膏壤民亦勤謹畏法(穆志/虞鄉)¶
民務桑農士嗜文學(祝志/猗氏)¶
秀者為士朴者為農士雖嗜學不廢耕耘而農瞿瞿蹶¶
蹶終歲靡寜即欲不儉孰與為奢(猗氏縣志/)¶
語不飾偽服不厭惡多以氣節自髙(祝志/萬泉)¶
地僻邑小無故家巨室以變其俗無豪商大賈以廣其¶
業無明師通儒以發其趣故儒林欲伸士氣而失之過¶
<pb:KR2k0049_WYG_046-35a>¶
甚甿𨽻亦重使氣而不善變通云(穆志/萬泉)¶
務農少商好神健訟(祝志/榮河)¶
勤勞稼穡弗敢奢侈惟務節儉(穆志/榮河)¶
遼州¶
其民信實純厚(元志/)¶
剛悍朴直(地輿綜要/)¶
山川險絶其民信實純厚其俗剛悍樸直力耕作而無¶
織紡(祝志/遼州)¶
<pb:KR2k0049_WYG_046-35b>¶
遼陽地少平沃商賈不通民多穴居以糠薤為蓋藏縉¶
紳之家亦用之(輿圖志/)¶
遼居太行絶頂四月冰解八月飛霜風氣大寒耕者鮮¶
穫(穆志/遼州)¶
昔尚朴實近頗强悍(祝志/和順)¶
俗尚朴業士宦不乘車馬婚喪不事靡麗賦稅樂輸近¶
亦知好文藝(和順縣志/)¶
介萬山之中其地瘠其民貧士生其間勤朴簡素且耕¶
<pb:KR2k0049_WYG_046-36a>¶
且讀之外無多事焉(白如梅和順學記/)¶
喜謙恭而鄙驕諂好良善而賤豪强(祝志/榆社)¶
行事多愚戅不為綺語(榆社縣志/)¶
平坡沙薄田有四等大率磽确不可耕者十居六七民¶
之終歲勤劬辦租納課惟此(同上/)¶
沁州¶
其俗勤儉朴實専力耕農少事商賈(古志/沁州)¶
居萬山之中其地磽瘠氣候煖遲而寒早(祝志/沁州)¶
<pb:KR2k0049_WYG_046-36b>¶
耕織為生婚喪相助(祝志/沁源)¶
風氣剛勁民性獷悍好勝喜鬬平居尚齒德患難多氣¶
節(穆志/沁源)¶
民多質朴俗尚勤儉(沁源縣志/)¶
稼穡是重亷恥為先(祝志/武鄉)¶
地瘠民貧性剛氣悍不事商賈地宜榖黍(武鄉縣志/)¶
平定州¶
郡小民淳俗重端午其風清簡好尚文章(元志/)¶
<pb:KR2k0049_WYG_046-37a>¶
其土瘠其民勤其俗朴質其風慓悍尚有陶唐氏之遺¶
風(吕思誠風土記/)¶
榆關地僻而要故州人雖處山林澗谷之中而達於四方¶
之故其為士者亦純明而朴茂疏通而謹恪吏兹土者¶
雖憚於送迎之煩然亦幸其民易使事易集而政易成¶
也(王鴻儒學記/)¶
士勤於學農務於耕(祝志/平定)¶
士専習尚書師授家𫝊比屋皆是多以經魁省闈市井¶
<pb:KR2k0049_WYG_046-37b>¶
便作生理男子不逺游婦女不交易士夫不衣文繡不¶
乗輿馬(穆志/平定)¶
勤於稼穡寡於貿易(祝志/夀陽)¶
勤儉朴實無異唐風勁悍少文猶存晉舊居民耕農之¶
外别無生理近代兼資紡織但戸多佞佛人易輕生(夀/)¶
(陽縣志/)¶
其俗勤勞少壯而材者多挾弓矢跨鞍馬習騎射之事¶
(宋李毅新學記/夀陽)¶
<pb:KR2k0049_WYG_046-38a>¶
民儉俗淳(元虞集文廟記/盂縣)¶
山多地少民尚勤朴(祝志/盂縣)¶
秉性躁勁賦氣果決(祝志/樂平)¶
淳厚而勤儉力田而少文(樂平縣志/)¶
忻州¶
華表俯窺於雙鶴連岡雄鎮於九龍絃歌絶井邑之譁¶
章甫易弓刀之舊是以太原文風之興自忻州始(元好/)¶
(問修學疏/)¶
<pb:KR2k0049_WYG_046-38b>¶
民性質朴士尚文雅(古志/忻州)¶
粗心猛氣健訟輕生(祝志/忻州)¶
忻地寒物産稀少民貧而嗇(穆志/忻州)¶
務詩書重稼穡淡泊自安(祝志/定襄)¶
疾病信巫喪祭用釋(定襄縣志/)¶
士守亷恥民好爭訟(祝志/靜樂)¶
剛勁質直與人交傾倒肝膈羞稱套數(靜樂縣志/)¶
代州¶
<pb:KR2k0049_WYG_046-39a>¶
民淳訟簡務實勤業無游惰之習絶澆薄之風(元志/)¶
質直朴野鄙嗇勇悍地無平原人多武藝(祝志/代州)¶
男不務耕家無蠶桑女不務織(鴈門志/)¶
俗尚戎馬少事文學𢎞正以來二史並芳三卿鼎立文¶
武稱彬彬矣而仕宦騎馬不入閭里婚嫁恥於論財風¶
尤近古云(代州志/)¶
山髙風烈地儉約務耕讀而少貿易(祝志/五臺)¶
山川秀異士生其間積學者代不乏人但民依山阜艱¶
<pb:KR2k0049_WYG_046-39b>¶
於為業鮮事商賈惟力耕鑿(五臺縣志/)¶
土瘠民貧士多守禮(祝志/繁峙)¶
其俗勤儉朴直少文(穆志/繁峙)¶
少經營尚儉嗇地瘠民貧(祝志/崞縣)¶
男務耕耨女諳織紡地寒不花鮮所習見士向詩書亦¶
喜弓馬(崞縣志/)¶
保德州¶
善治生多藏蓄(保德軍志/)¶
<pb:KR2k0049_WYG_046-40a>¶
土瘠民貧莫不尚義(明一綂志/)¶
質朴而尊卑相序剛直而内外有别(祝志/保徳)¶
民性剛强少不相得輒詬詈攘臂獨不好訟越訴尤鮮¶
(穆志/保徳)¶
民貧鮮生理耕種而外或佃傭陜西貿易鄰境(同上/)¶
地近沙漠寒多暖少春多風霾秋霜早降且郡臨大河¶
當河冰開闔時居民多感寒疾如南方之瘴云(保徳州志/)¶
不好詞訟惟務耕耨(祝志/河曲)¶
<pb:KR2k0049_WYG_046-40b>¶
解州¶
境接古虞芮之國其民質朴力耕而習俗崇禮讓之風¶
(解梁志/)¶
魏晉以聖人所都之故而淫奔之俗不聞聖人之化入¶
人深也(黄氏詩話/)¶
勤儉禹徳所型憂思唐風之遺士大夫質直無譎險百¶
姓朴淳畏公盡力南畝婦女織絍亦勤(輿地志/)¶
向善而服勤守儉而知禮(房希文學記/)¶
<pb:KR2k0049_WYG_046-41a>¶
務耕織尚節儉游惰好訟婚娶論財(祝志/解州)¶
其民質朴力耕耘勤紡績但邑近鹽池頗趨鹽利(祝志/安邑)¶
向義服勤守儉知義(祝志/夏縣)¶
俗忠朴力稼穡好積蓄知讀書(夏縣志/)¶
重農事勤紡績淳朴儉約(祝志/平陸)¶
魏地狹隘其俗儉嗇而褊急(朱子詩註/)¶
寬裕者其流長急迫者其意短魏地狹而褊急如此(慶/)¶
(源輔氏詩說/)¶
<pb:KR2k0049_WYG_046-41b>¶
魏地無淫詩猶有聖人之遺風(華谷嚴氏詩說/)¶
夫子謂與其奢也寜儉則儉雖失中本非惡德然而儉¶
之過則至於吝嗇迫隘計較分毫之間而謀利之心始¶
急矣(廣漢張氏詩說/)¶
民鄙而俗陋(宋邵伯温芮城待濟亭記/)¶
朴實直戅男多務耕織市井少居商賈(祝志/芮城)¶
飲食衣冠爭奢鬬靡(芮城縣志/)¶
絳州¶
<pb:KR2k0049_WYG_046-42a>¶
晉霸之餘人性剛悍多勇敢然勤稼穡好積蓄(古志/絳州)¶
魏晉後工機纖雜意態百出俗益俚弊人益脆弱不復¶
沈鷙剛中(杜牧論/)¶
剛儉尚義氣有三晉餘習(元王惲夫子廟記/)¶
重亷恥尚道義勤耕織好蓄聚近入於奢(祝志/絳州)¶
城市之民無寸田多貿易盈難而虚速鄉民務耕織懸¶
崖畸徑茍可種無閒曠抱布貿易殆無虚時土狹而瘠¶
使然也(穆志/絳州)¶
<pb:KR2k0049_WYG_046-42b>¶
尚節義重名檢男耕女織朴實近古(祝志/聞喜)¶
俗多節義士大夫不以宦勢驕人(聞喜縣志/)¶
農畝並無貿易喪葬不用浮屠(祝志/河津)¶
男不納贅女不招壻婦不閒游宅肆不相通男女不貿¶
易(河津縣志/)¶
后稷播種之地崇尚節儉(祝志/稷山)¶
尚節儉喜祭賽勤耕織知向學(稷山縣志/)¶
其性頗淳其俗尚儉間有剛愎好訟者(祝志/絳縣)¶
<pb:KR2k0049_WYG_046-43a>¶
民勤生業尚義好儉(府志/絳縣)¶
勤稼穡好蓄積不喜佛事(祝志/垣曲)¶
厚葬祭敬神明不諳商賈不事華靡(垣曲縣志/)¶
吉州¶
士知謙讓民無告訐婚姻死喪鄰保相助(祝志/吉州)¶
州境僻處萬山土瘠民貧俗尚勤儉男耕女織不事商¶
賈(穆志/吉州)¶
鄭康成曰祖乙居耿以後奢侈踰禮土地迫近山川常¶
<pb:KR2k0049_WYG_046-43b>¶
圯焉至陽甲立立盤庚為之臣乃謀徙居湯舊都民居¶
耿久奢淫成俗故不樂徙(書疏/)¶
王肅曰自祖乙五世至盤庚之兄陽甲宫室奢侈下民¶
邑居墊隘水泉潟鹵不可以行政化故徙都於殷(同上/)¶
皇甫謐曰耿在河北迫近山川自祖辛以來民皆奢侈¶
故盤庚遷於殷(同上/)¶
王柏曰土氣有原薄風俗有盛衰冀之為都天下之形¶
勢也山河險固沃壤迫隘民淳俗儉足以自固後世人¶
<pb:KR2k0049_WYG_046-44a>¶
民文物漸至繁阜風氣日耗遂自北而南勢使之然也¶
(同上/)¶
王柏曰濱河之地近古帝都地壤土豐民稠物饒人所¶
共趨常人之心知利而不知患雖數有水禍時圯時壞¶
而不悔者政以厚利奪其避患之心也(同上/)¶
　自吉州至河津胥殷耿都地也時以都邑習於奢侈¶
　至其後而復陶唐氏之遺風矣¶
無紡績貨物之利有勤儉禮義之風(祝志/鄉寜)¶
<pb:KR2k0049_WYG_046-44b>¶
山中垂白之老足不履縣境目不識官胥(鄉寜縣志/)¶
隰州¶
民風儉而不陋朴而不野其間人物舉止有體出言有¶
章鬱然有吾儒之氣象(金宋元吉興儒里碑記/)¶
吉隰之地多山其人質朴信實(明一統志/)¶
任質而不狂能守而鮮亂(祝志/隰州)¶
民性質直勁勇不事商賈勤於耕牧婦事蠶而不能紡¶
織(穆志/隰州)¶
<pb:KR2k0049_WYG_046-45a>¶
界於峻山不事商賈(祝志/蒲縣)¶
四境率多穴處士民率多力耕(蒲縣志/)¶
土壤雄碩風俗勤儉(元續執中修大寜學記/)¶
僻在萬山間其人多朴魯(祝志/大寜)¶
士以禮義為貴民以耕鑿為業但信鬼而尚巫亦陋習¶
也(祝志/永和)¶
民皆穿土為窰曲折而入如層樓複室每過一村自逺¶
視之短垣疏牖髙下數層縫裳捆屨歴歴可指山路崎¶
<pb:KR2k0049_WYG_046-45b>¶
嶇老翁驅犢少婦汲水登降甚捷不以為苦有太古之¶
象焉(穆志/永和)¶
　¶
　¶
　¶
　¶
　¶
　山西通志卷四十六¶
