# -*- mode: mandoku-view; -*-
#+TITLE: 山西通志
#+DATE: 2015-08-24 22:42:23.731834
#+PROPERTY: ID KR2k0049
#+PROPERTY: BASEEDITION WYG    
#+PROPERTY: JUAN 卷一百五十二
<pb:KR2k0049_WYG_152-1a>¶
欽定四庫全書¶
　山西通志卷一百五十二¶
　　列女(四/)¶
潞安府¶
　長治縣¶
戰國¶
趙奢妻括之母也趙王以趙括為將代廉頗其母上書¶
　言扵王曰括不可使將王曰何以對曰始妾事其父¶
<pb:KR2k0049_WYG_152-1b>¶
　時為將身所奉飯飲而進食者以十數所友者以百¶
　數大王及宗室所賞賜者盡以予軍吏士大夫受命¶
　之日不問家事今括一旦為將東向而朝軍吏無敢¶
　仰視之者王所賜金帛歸藏扵家而日視便利田宅¶
　可買者買之王以為何如其父父子異心願王勿遣¶
　王曰母置之吾已決矣括母因曰王終遣之即有如¶
　不稱妾得無随坐乎王許諾趙括既代廉頗悉更約¶
　束易置軍吏秦將白起聞之縦竒兵佯敗走而絶其¶
<pb:KR2k0049_WYG_152-2a>¶
　糧道分斷其軍為二士卒離心四十餘日軍餓趙括¶
　出銳卒自搏戰秦軍射殺趙括括軍敗數十萬之衆¶
　遂降秦秦悉阬之趙前後所亡凡四十五萬明年秦¶
　兵遂圍邯鄲嵗餘幾不得脫賴楚魏諸侯來救乃得¶
　解邯鄲之圍趙王亦以括母先言竟不誅也¶
鮑宣妻桓氏之女字少君宣嘗就少君父學父竒其清¶
　苦以女妻之裝送貲賄甚盛宣不恱謂妻曰少君生¶
　富驕習美飾而吾寔貧賤不可當禮妻曰大人以先¶
<pb:KR2k0049_WYG_152-2b>¶
　生脩徳守約故使賤妾侍執巾櫛既奉承君子惟命¶
　是從宣笑曰能如是是吾志也妻乃悉歸侍御服飾¶
　更著短布裳與宣共挽鹿車歸鄉里拜姑禮畢提甕¶
　出汲脩行婦道鄉邦稱之宣哀帝時官至司𨽻校尉¶
　子永建武初為魯郡太守永子昱從容問少君曰太¶
　夫人寧復識挽鹿車時不對曰先姑有言存不忘亡¶
　安不忘危吾焉敢忘乎¶
隋¶
<pb:KR2k0049_WYG_152-3a>¶
陸讓母馮氏者上黨人性仁愛有母儀讓即其孽子也¶
　開皇末為播州刺史數有聚斂贜貨狼藉為司馬所¶
　奏案覆得實將就刑馮氏蓬頭垢面詣朝堂數讓罪¶
　扵是流涕嗚咽親持盃粥勸讓食既而上表求哀辭¶
　情甚切帝愍然為之改容獻皇后甚竒其意致請扵¶
　上書侍御史柳彧進曰馮氏母徳之至有感行路如¶
　或戮之何以為勸上扵是集京城士庶扵朱雀門遣¶
　&KR0213;人宣詔曰馮氏以嫡母之徳足為世範慈愛之道¶
<pb:KR2k0049_WYG_152-3b>¶
　義感人神特宜矜免用奬風俗讓可減死除名復下¶
　詔褒美之賜物五百段集命婦與馮相識以旌寵異¶
唐¶
李氏邯鄲人李嚴女潞州幕張谷納為侍人號新聲當¶
　劉従諫潛圖窺脅新聲諫谷曰始天子以従諫為節¶
　度非有野戰攻城之功直以其父挈齊十二州還天¶
　子去就間未能奪其嗣耳自有潞澤未聞以一縷一¶
　蹄為天子壽左右皆無賴章武朝數鎮顛覆皆雄才¶
<pb:KR2k0049_WYG_152-4a>¶
　傑器尚不能固天子恩况従諫擢自兒女手中不以¶
　法得亦宜以不法終君當脫族西去大丈夫勿顧一¶
　飯恩以骨肉腥健兒食言訖悲涕谷不決者三月恐¶
　言泄縊之未幾劉正拒命其下王協等殺正及谷並¶
　夷其族¶
宋¶
李氏翰林學士吳育之弟婦駙馬都尉李遵朂妹寡不¶
　更嫁御史唐詢因怨育遂奏育不使嫁欲用此誣李¶
<pb:KR2k0049_WYG_152-4b>¶
　氏自盡¶
元¶
程宅妻武氏潞州人夫亡守節不二至元二年旌表平¶
　章政事李魏公益書額曰門旌程宅武氏高年耆徳¶
牛贇妻張氏潞州人年十七歸贇二十二夫亡子一遺¶
　腹生一女遭兵燹産盡攜子女歸依父母父母哀之¶
　令改適矢死不従壽八十七而卒觀風者録其行詔¶
　立石扵墓表之¶
<pb:KR2k0049_WYG_152-5a>¶
明¶
鎮國將軍朱詮銶繼室王氏義門端之女贈光禄卿佐¶
　之妹七歲失恃于歸後相鎮國敬以承志儉以治家¶
　嘗以不及事舅姑為恨當祭祀䕫䕫如也撫前夫人¶
　女不啻所生及鎮國捐館終身御縞素絶慶弔不禮¶
　賔不精食更嚴扵内範子婦謁見先敎以孝弟經史¶
　次之著有女範十篇傳誦扵世¶
千户張英妻王氏英平荆襄戰死朝命䕶喪歸諭祭𦵏¶
<pb:KR2k0049_WYG_152-5b>¶
　王迎柩觸殞復甦既𦵏哭於墓道淚盡繼以血哀毁¶
　而死¶
庠生張子明妻王氏年二十一夫暴卒王痛哭即縊死¶
　柩側¶
趙敬妻牛氏年二十二夫亡子鋐未週嵗誓不再適撫¶
　子補郡諸生尋亦卒苦節四十八年𢎞治間奏表¶
廩生盧清妻吳氏清父母客臨洺相繼没清貧甚不能¶
　歸𦵏詣彼封墳守之課徒自給居二年復之汴以疾¶
<pb:KR2k0049_WYG_152-6a>¶
　卒吳聞訃痛絶歎曰吾舅姑委骨扵北良人殞命扵¶
　南天乎何毒痡至此乃寄幼孤扵女兄鬻女為道路¶
　費抵臨洺號扵野值前徒指以瘞處因得收二骸歸¶
　復入汴負夫骨還至河水漲不能渡遇其姻商彼者¶
　佐之以渡而三喪乃畢𦵏先兆矣學正劉崧言扵州¶
　守馬暾出俸金贖其女仍厚恤之¶
監生宿昭妻儀賔政之母黄氏年二十六昭亡矢殉姻¶
　戚以養老育孤朂之氏斥鉛綺稱未亡人治生業功¶
<pb:KR2k0049_WYG_152-6b>¶
　苦服艱不遺扵力朝夕奉養曲盡其禮舅姑安之忘¶
　其子亡宿氏業益振子政能讀父書以克家稱𢎞治¶
　間旌表太史賈詠為之傳劉文安公龍撰貞節録序¶
　昭弟瑢亦早卒妻王氏守節有嫂氏風¶
李紀妻毛氏紀守臨洮時何驛丞子景明方十嵗紀夫¶
　婦大竒之育扵室紀執詩書毛執燈燭晝夜課景明¶
　讀愛撫逾已子後景明登第官副使為有明一代詩¶
　人之冠¶
<pb:KR2k0049_WYG_152-7a>¶
雄山四貞正徳辛未歲盜起齊魯鼓行而西無慮數千¶
　百抵潞境西火鎮刼掠財物搜獵婦女四女傑然出¶
　乎其間投馬大罵剔目斷臂而死者趙公賢女悶兒¶
　也仆地被拽膚裂血流道路朱殷罵而被殺者焦相¶
　妻程氏也不受甘言之誘怒目大罵與程同殺者袁¶
　佩女鷹菊也被驅遇井自謂得死所抱幼女投死者¶
　王川妻平氏也宼退聞其事詔旌為四貞建祠扵雄¶
　山南命春秋致祭見劉文安公龍貞烈倡和序¶
<pb:KR2k0049_WYG_152-7b>¶
周景妻王氏景及父誌胥客死鄲縣王年二十四聞訃¶
　痛幾絶拮据迎二喪歸𦵏長子倫甫數歲次子備方¶
　在娠撫成括遺貲使治商家遂裕性好施煖食以飼¶
　丐者尤肅扵内政子孫禀命如嚴君守節四十餘年¶
　以壽終¶
典膳栗木妻陳氏木早卒遺孤永爵甫三嵗永禄未週¶
　姑李祖姑韓俱衰老孀居氏仰事俯育憂勞曲盡嘉¶
　靖庚子二子同舉扵鄉甲辰永禄登進士事聞詔旌¶
<pb:KR2k0049_WYG_152-8a>¶
　為三節之門陳氏累贈至夫人¶
庠生閻誠妻程氏誠應省試輿疾歸自度不起謂氏曰¶
　為我善事父母死且無憾氏泣曰舅姑有兄嫂在君¶
　脫不幸妾願従地下誠卒遂自縊¶
焦鈞妻原氏鄭林繼妻姬氏夫亡俱自縊以殉¶
程天佑妻劉氏天佑病傾&KR0426;珥市醫藥比卒哀痛絶飲¶
　食九日不死潛自縊¶
義媼贈光禄任環僕婦也環守太倉統兵征倭出海上¶
<pb:KR2k0049_WYG_152-8b>¶
　倭乗間攻城急内人約投井死媪請先體肥塞井口¶
　不能上下環至圍解問内人胥圍井泣因啟甓出媼¶
　眷屬得生¶
梅守釗妻楊氏瀋陽衛人少孀守節三十年有司旌之¶
指揮薛朝印妻劉氏年十九朝印死扵陣號泣將自縊¶
　顧遺姙四月不可使夫無嗣後生男奎長襲父職志¶
　行無玷士人賦詩美之¶
栗繼芳繼室任氏磁州人嫁甫八月夫亡有同里進士¶
<pb:KR2k0049_WYG_152-9a>¶
　尹長子欲娶之任曰為栗氏婦即為栗氏鬼萬一更¶
　迫命盡今日矣事遂寢撫前子嚴慈並濟卒令有成¶
　守節四十餘年而卒¶
生員劉珽妻張氏早寡食貧課子宸舉正徳己卯鄉試¶
　赴禮闈卒扵道妻戴痛子幼姑老勉稱未亡人撫子¶
　學顔為郡廩生旋亦卒顔妻張氏哀毁而死張與戴¶
　胥守數十年以壽終¶
焦貞女東阿主簿焦鉦女字李曉將娶而曉卒女欲臨¶
<pb:KR2k0049_WYG_152-9b>¶
　其喪父母不許縊扵室幾死母因偕往哭盡哀姑牛¶
　氏老且盲女願畱養曲盡孝敬姑常曰即兒在承歡¶
　當不加扵婦也姑復目明如初人謂孝感所致事聞¶
　旌表壽八十九終其女姪適袁近禮夫亡亦守志不¶
　二殆焦家之教有素歟¶
郝淮妻孔氏初淮存時有友寄白金數百扵淮淮没或¶
　勸弗與氏正色曰不義之行寧不玷夫扵地下耶悉¶
　召還之氏年二十八而寡撫繼英有成壽八十而卒¶
<pb:KR2k0049_WYG_152-10a>¶
原文㑹妻宋氏嫁未期夫亡遺腹生子常守節六十餘¶
　年巡按旌其門¶
李貞女庠生李日達女字雲和中尉珵園未婚而夫卒¶
　女年十七臨喪哀甚持服三年畢僻處一室屏絶鉛¶
　華舅姑給衣食擇菲薄者受之事聞建坊旌表壽五¶
　十八嵗卒¶
郭明妻宋氏夫亡遺子二苦志撫孤長紀娶馮氏次繕¶
　娶張氏相繼俱寡二氏協志養姑馮有子鑑張無子¶
<pb:KR2k0049_WYG_152-10b>¶
　共撫成之¶
璩可大妻郭氏年十七歸可大不二載而寡子女俱無¶
　食貧守節壽九十有一¶
周再燦妻賈氏年二十夫亡子女無出矢志不二壽七¶
　十終¶
程氏三烈程宗道之女舉人程于藩之妹一適本縣賈¶
　名卿一適壼闗張斗熙一適本縣周基邠崇禎五年¶
　流賊肆掠父率三女避土洞中賊至圍洞縦火匿者¶
<pb:KR2k0049_WYG_152-11a>¶
　竄出賊牽張婦載馬上投地大罵賊怒殺之賈婦倒¶
　投溷□死周婦墮崖不死復扵野自經¶
程萬里妻袁氏萬里被賊殺袁抱幼子暨二女趨赴井¶
　長女徘徊氏推入之轉顧幼者已逸去氏即抱子自¶
　沈死¶
朱綱妻賈氏被賊掠欲汚之大罵不屈賊縦火氏投烈¶
　焰而死¶
趙惟徴妻秦氏惟徴子學㑹妻璩氏賊廹秦不屈截其¶
<pb:KR2k0049_WYG_152-11b>¶
　十指俱斷投火死璩投窖中賊擊以石死¶
張門三烈袁氏庠生張于京母李氏于京妻又李氏于¶
　正妻于京堂嫂也孀居遭壬申之亂袁攜二李避趙¶
　家莊土洞中賊搜獲袁罵賊立殺之繫京妻扵馬項¶
　不従馳馬曳死繫正妻扵店大罵投火死司李袁嘉¶
　其姑婦貞烈給銀收瘞之¶
省祭宋體道妻郭氏崇禎壬午寇至同居諸婦皆羅拜¶
　郭匿垝垣坐地不跪賊怒詰之郭瞪目厲聲曰老婦¶
<pb:KR2k0049_WYG_152-12a>¶
　跪亦死不跪亦死已安排不活矣延頸受刄至死猶¶
　含糊罵賊不絶¶
庠生杜良材妻侯氏任賊破蘇店執氏索金帛氏紿賊¶
　曰可隨我至瘞金處行及井遂墜入死之¶
庠生靳愈光妻王氏任賊之亂氏攜一女二子避杜氏¶
　岑樓内聞夫遇害泣曰無主矣忍為賊擄乎時女已¶
　及筓先叱入井氏即從之二幼子亦號泣隨母俱下¶
　比出屍母女猶相抱云¶
<pb:KR2k0049_WYG_152-12b>¶
劉守倉妻韓氏賊執守倉將殺之氏奔救伏守倉身哀¶
　懇曰寧殺我毋殺夫賊殺韓并殺守倉¶
延慶知州程應登繼妻韓氏及笄歸程撫前子女不啻¶
　已出兩従宦逰以清白相其夫應登卒哭而絶者數¶
　四殯虞之後坐卧一小樓供應登像朝夕蔬果必奠¶
　不奠不食也三十餘年未嘗少輟壽七十六卒¶
兵部尚書程正已妻朱氏賦性端方于歸後操井臼勤¶
　紡績克供婦職正已弱冠成進士任顯要氏略無貴¶
<pb:KR2k0049_WYG_152-13a>¶
　倨容正已忤璫禍且不測氏曰與楊左諸君同難又¶
　何愧也正已抱疾五年侍奉甚至及捐館幾不欲生¶
　稱未亡人者三十載婦儀母徳為時推重翰林李中¶
　白銘其墓¶
南通州知州栗永馨側室郭氏敬謹周宻綜理諸務巨¶
　細咸愜永馨意及永馨夫婦相繼没家事裨益一身¶
　氏區畫井井撫兩子淑瑞延師督課俾得成名氏子¶
　女無出年二十一孀居苦節五十年至七十而卒¶
<pb:KR2k0049_WYG_152-13b>¶
瀋裕王側妃趙氏甲申闖變將入宫妃投井死孝廉胡¶
　守徳輓以詩有誰知正氣在香閨落落丈夫弗如也¶
　之句¶
王氏梁家莊人逸其夫姓氏夫亡無子豫製一棺以矢¶
　志崇禎十三年大祲鬻棺自給餘米數升&KR0140;土人鑿¶
　夫穴生入其中即令掩覆聞者哀之¶
璩森妻高氏王鏜妻李氏袁汴妻張氏李徳化妻王氏¶
　王世光妻賈氏生員任汝賢妻吳氏潞州衛百户王¶
<pb:KR2k0049_WYG_152-14a>¶
　榮妻武氏生員魏文淵妻王氏原江妻郭氏鮑鳯妻¶
　王氏江椿妻栗氏江紹祖妻趙氏王聚良妻馬氏庠¶
　生仇渙妻李氏蘇懃妻阮氏典膳李□妻崔氏蘇時¶
　中妻常氏蘇時和妻李氏庠生潘桂妻王氏以上俱¶
　守志節¶
國朝¶
庠生程崞妻王氏年二十一夫亡絶粒矢殉姑曲諭而¶
　止紡績治生計事畜之餘悉以繕家廟宗黨賢之康¶
<pb:KR2k0049_WYG_152-14b>¶
　熙三十四年建坊旌表¶
庠生胡夢吉妻宋氏年十九夫亡撫孤琮列庠序守節¶
　五十載康熙五十一年建坊旌表¶
楊相妻田氏年二十夫亡事姑撫子守節四十餘年雍¶
　正元年建坊旌表¶
庠生李璐妻栗氏年十九夫亡撫六月孤守志歴三十¶
　五年雍正四年建坊旌表¶
宋之翼妻趙氏年十九夫亡撫子守節歴四十一年雍¶
<pb:KR2k0049_WYG_152-15a>¶
　正四年疏請旌表¶
武生崔靜妻孫氏年二十五夫亡守節育子壽八十餘¶
　雍正五年建坊旌表¶
劉安妻申氏年二十六夫亡以事育為已任無何翁姑¶
　没兩子繼亡前後辦五喪撫四孤壽九十有三雍正¶
　五年疏請旌表¶
牛化龍妻張氏年十九夫亡矢守貞節雍正六年疏請¶
　旌表¶
<pb:KR2k0049_WYG_152-15b>¶
郭鈞妻李氏及筓適鈞舅姑已没事伯姑婉孌柔順得¶
　其懽心年十九夫亡矢守撫遺腹子澂列庠食餼雍¶
　正五年建坊旌表¶
宋近臣妻田氏年十七姑卧病命氏取莱扵圃隣人李¶
　悅尾而戲其後氏泣且罵悅直前强之罵益厲廹以¶
　利刃屹不為動詈罵如初悅因手剸焉氏死七日事¶
　敗露論悅如法雍正五年疏請旌表¶
庠生申嘉行妻程氏姜賊變氏與一子三女胥為賊繫¶
<pb:KR2k0049_WYG_152-16a>¶
　引至安城營伍中氏挽三女同墜營旁井中死後月¶
　餘踪跡得之凡汲十二屍而氏屍出衣衫浥瀾顔面¶
　如生¶
貢生楊大任妻宋氏盜踵其門長女已及筓一子尚幼¶
　氏攜子女同入井死¶
庠生任憲妻李氏避盜闗壁村為賊所獲據地求死賊¶
　遂殺之¶
庠生郭永寧妻彭氏姜逆變隨永寧避馬家寨賊攻亟¶
<pb:KR2k0049_WYG_152-16b>¶
　永寧謂之曰盍行乎氏曰去將焉往不如先君一死¶
　竟自縊¶
貢生景光大妻李氏姜逆之變光大遇害氏謂其子星¶
　曰婦女被擄而死棄骸道路非禮也可穿穴井中匿¶
　我後賊用火爇遂破面流血變形投繯死¶
申周翰妻朱氏盜至夫被掠姑投井氏亦從之又杜大¶
　壯妻張氏避盜破城村夫被殺氏觸石而亡朱翰垣¶
　繼妻阮氏避亂針漳村寇迫同夫墜井死¶
<pb:KR2k0049_WYG_152-17a>¶
生員吳大勲妻李氏避亂潞城南社村大勲死氏哀號¶
　數絶親隣慰之氏曰吾志祈速死耳越日縊扵寢¶
通判程尚勤副室晉氏年二十五夫亡守節撫孤正緒¶
　領戊子鄉薦第一氏享永年¶
武生程正學繼妻張氏夫亡矢守大司馬澂源憫其志¶
　以二子之玠嗣之守節三十餘年卒¶
廉高遷妻朱氏年十八夫亡無子女家貧如洗氏勵節¶
　事親歴三十四年卒¶
<pb:KR2k0049_WYG_152-17b>¶
張師孔繼妻王氏夫亡姑老氏縫紉資養撫前子紀恩¶
　勤備至壽七十七卒¶
生員任之檊妻張氏早寡撫遺孤五人有成歴四十餘¶
　年卒¶
李遂妻杜氏年二十八而寡守節撫孤孀居五十五年¶
　巡按旌之¶
貢生姚天向妻田氏夫卒無子家素貧氏勤苦守志年¶
　逾八十猶績縷無間¶
<pb:KR2k0049_WYG_152-18a>¶
王氏前副使張克儉妻克儉監軍襄陽抗節殉城氏孀¶
　居無子姜賊之變避難故縣土洞中賊攻垂破氏曰¶
　我命婦也義不受辱投懸崖死¶
監生馬宛妾李氏性柔順事嫡牛氏雍睦無忤牛遘疾¶
　李祝天求代疾篤李竊語人曰我死母自愈也遂自¶
　謚牛聞之一慟亦亡¶
沈國昌妻王氏有孝行姑疾篤氏斷指沸湯和藥以進¶
　姑病尋愈¶
<pb:KR2k0049_WYG_152-18b>¶
蘇婦袁氏少寡撫孤成立娶賈氏子尋卒賈殉夫自縊¶
　姑婦節烈鄉黨稱之¶
武女劉妻賈氏生長寒門賦性貞潔淫僧往來其家見¶
　賈少艾與其姑潛圖之始誘以利繼迫以威賈拒不¶
　従竟死非命紳士白其事扵邑宰淫僧置法而氏節¶
　遂著¶
趙克光妻鄭氏夫亡撫孤雛維宁食餼扵庠孫青州司¶
　馬良璧太平令良玉弱齡喪母亦胥氏撫成守節四¶
<pb:KR2k0049_WYG_152-19a>¶
　十九年享壽七十有一¶
庾盛粢妻李氏庠生張運昌妻花氏李養田妻王氏韓¶
　貴松妻白氏王之琦妻常氏原維康妻武氏李相國¶
　妻李氏張顯妻原氏秦光榮妻晉氏監生程塏妻張¶
　氏趙旺才妻蕭氏賈忠謀妻王氏武進士鄭之賔妻¶
　李氏李福妻鄭氏韓烈妻璩氏王翼妻劉氏王弼妻¶
　張氏庠生霍文封妻賈氏蕭可順妻鮑氏王廷輔妻¶
　宋氏劉希賢妻崔氏庠生戴天澤妻任氏宋國寧妻¶
<pb:KR2k0049_WYG_152-19b>¶
　郭氏董諫誠妻陳氏庠生胡涵妻趙氏子胡廷梅妻¶
　王氏郜沆妻王氏趙增慶妻范氏郭敬妻張氏李芬¶
　妻李氏崔抱珠妻胡氏崔光先妻王氏李潤枚妻賀¶
　氏舉人任昌言妻温氏劉忻妻路氏于光顯妻梁氏¶
　郝自興妻郭氏黄鼐妻郭氏秦國政妻李氏李光亮¶
　妻牛氏路英妻李氏張璿妻李氏宋學禮妻張氏庠¶
　生杜祺齡繼妻牛氏屈三寳妻劉氏庠生郭維翰妻¶
　宋氏劉正發妻馮氏張申寛妻楊氏李功勲妻姬氏¶
<pb:KR2k0049_WYG_152-20a>¶
　韓桂蘭妻姜氏李進禄妻馮氏郝正已妻劉氏杜一¶
　發妻王氏胡士儒妻璩氏劉國安妻陳氏李振妻張¶
　氏周際泰妻李氏崔萬鎰妻王氏顧乃猷妻李氏趙¶
　文秀妻李氏王自增妻萬氏郭養龍妻曹氏賈載之¶
　妻李氏郭嘉全妻原氏許光明妻原氏申徳强妻陳¶
　氏王迎祥妻潘氏賈連妻孟氏李鐸妻苗氏庠生黄¶
　秉正妻趙氏靳尚母王氏盧三瑾妻崔氏秦斌妻王¶
　氏武名弼妻馬氏監生郜沛妻陳氏璩好裕妻劉氏¶
<pb:KR2k0049_WYG_152-20b>¶
　賀珍妻陳氏武三坤妻牛氏孟崑妻宋氏李樸妻王¶
　氏宋普妻李氏以上俱守志節¶
　長子縣¶
晉¶
楊氏故苻秦后也慕容永簒位扵長子願以為上夫人¶
　楊氏引劒刺之為永所殺¶
明¶
吳子寧妻李氏年二十三夫亡無子守節終身建文二¶
<pb:KR2k0049_WYG_152-21a>¶
　年詔旌貞節¶
索經妻闗氏年二十五夫亡守節五十年撫二子進禄¶
　世禄成立詔旌¶
閻宗魯妻郭氏年二十夫亡遺子世卿甫七月撫孤砥¶
　學世卿以明經官博士¶
兖州推官陳天爵繼妻潘氏天爵居官清素比卒囊槖¶
　蕭然氏甘貧荼苦撫族子為嗣守節三十年而終¶
韓卿妻高氏夫早亡子徳萃亦夭高與子婦胡氏食貧¶
<pb:KR2k0049_WYG_152-21b>¶
　守志機杼相對不夜分不止歲時伏臘號泣之聲徹¶
　扵道路有司旌其雙節¶
原瑞妻侯氏字君正瑞亡君正長號頓地眦裂出血明¶
　日忽聲咽不出家人走視僵立頫頸死血淚漬柩不¶
　滅¶
鎮原知縣張美繼妻馮氏年二十夫亡無出欲従死以¶
　救免課前子問明力學萬歴己卯舉扵鄉¶
張臻妻崔氏夫亡撫子子亡撫孫孀居垂七十年書香¶
<pb:KR2k0049_WYG_152-22a>¶
　世繼邑中以為美談¶
吳守謙妻王氏年十八夫亡時方娠越三月舉子尚質¶
　守節撫孤畢生如一¶
髙思純妻孔氏早寡遺孤甫五月撫養成立充郡庠生¶
　守節四十餘年奉詔旌表¶
楊烈女字穿羅庠生學程女年十四未適人崇禎七年¶
　為流寇所執誘以珠帛不顧迫以刀鋸不懼至刺腹¶
　斷背女仍罵不輟賊怒解其屍父學程見女死觸堦¶
<pb:KR2k0049_WYG_152-22b>¶
　罵賊亦遇害¶
阮夢鳯妻王氏年十八夫亡撫子守節二十餘年值甲¶
　申闖變投井死¶
生員任肯堂妻劉氏崇禎間被寇掠大罵不屈賊斷其¶
　左股罵愈厲賊碎其頭死而復甦時抱娠越三月生¶
　男任相事繼母以孝聞¶
生員王銓妻馮氏高嶽妻馬氏王三䇿妻潘氏生員劉¶
　世科妻任氏任道管妻索氏陳大玉妻張氏李進明¶
<pb:KR2k0049_WYG_152-23a>¶
　妻程氏生員馬承恩妻劉氏以上俱守志節¶
國朝¶
趙龍鱗妻李氏姜賊之變避難西山路遇遊騎將劫之¶
　去氏罵不絶口賊怒裂屍剖心死¶
舉人馮景星妻曹氏生員范鵬程妻李氏姜賊之變被¶
　執俱不屈赴井死¶
修武令范士偉妻髙氏孀居數載盜起攜幼女字生員¶
　趙完城者同赴井死¶
<pb:KR2k0049_WYG_152-23b>¶
銀工郭顯魁妻衛氏年二十六魁亡誓不再適子幼家¶
　貧㷀㷀無依卒以饑寒死¶
庠生張克勤妻鮑氏克儉妻馬氏俱少寡鮑以次子嗣¶
　馬後紹祖姑崔氏遺媺妯娌交勵志節以終¶
趙烈女小字興梅農民趙民順女幼字同里周根辛未¶
　合&KR0543;而根辛卒訃聞興梅欲臨其喪父母弗許遂涕¶
　泣絶食得間自縊扵樓署縣事劉芳猷勒石表其墓¶
　曰烈女趙興梅墓¶
<pb:KR2k0049_WYG_152-24a>¶
生員楊□妻馮氏崔宗義繼妻陳氏裴宗器妻連氏曹¶
　紱妻王氏王永慶妻鮑氏典史梁鳴鳯繼妻王氏醫¶
　官田時興妻羅氏廪生鮑盤妻李氏生員馬秉貞妻¶
　鮑氏吏目常用妻衛氏裴光裕妻孫氏栗鳯鳴妻常¶
　氏生員曹綬妻馮氏李大賢妻楊氏胡昇妻牛氏生¶
　員賈希顔妻李氏生員趙士俊妻鮑氏監生趙士英¶
　妻牛氏生員李趨庭妻馬氏生員韓澄心妻高氏生¶
　員宋三俊妻衛氏儀賓趙俊傑繼妻張氏生員趙文¶
<pb:KR2k0049_WYG_152-24b>¶
　英妻牛氏監生趙文英妻王氏孟承光妻張氏張嘉¶
　德妻苗氏生員李廷樞妻劉氏郭顯奎妻衛氏廩生¶
　曹履新妻楊氏高車妻田氏生員牛鳴時妻申氏栗¶
　徳妻楊氏劉淑聲妻張氏以上俱守志節¶
　屯留縣¶
南齊¶
鮑令暉照之妹也照有大雷岸與妹書詩品齊鮑令暉¶
　歌詩往往嶃絶清巧擬古尤勝惟百願靡矣照嘗答¶
<pb:KR2k0049_WYG_152-25a>¶
　孝武云臣妹才自亞于左芬臣才不及太沖爾¶
明¶
王廷秀妻張氏年十七適王越二年夫遘疾臨危氏謂¶
　夫曰爾毋我虞我必爾従也遂潛赴後園自縊¶
李朝卿妻郭氏年二十夫亡事親撫子誓不易節子之¶
　茂中嘉靖庚子鄉試事聞詔旌¶
生員張承輔妻段氏年二十一夫亡無子撫族姪應奎¶
　守節直指史齊歲給粟布旌之¶
<pb:KR2k0049_WYG_152-25b>¶
馮邦器妻鄭氏年十九夫亡無子遺一女及筓亦夭㷀¶
　㷀孤苦盡瘁事姑事聞詔旌其閭¶
申福妻李氏子文興妻常氏孫良妻李氏胥年二十有¶
　竒而寡撫孤守志三世同操李以徒手傭織奉兩姑¶
　人尤難之¶
李梗妻張氏梗吏壺闗遘疾卒氏易衣飾具棺歸𦵏時¶
　年二十有四紡績課子子尋夭孤苦勵操人咸重之¶
監生申所見妻李氏年二十三夫卒子宏才宏道俱幼¶
<pb:KR2k0049_WYG_152-26a>¶
　撫孤二十年宏道復夭婦姚氏年十七永矢不二李¶
　嘆曰吾夫夭吾子又夭薄徳之致也爰是恤孤賑寡¶
　宗黨之不能婚娶𦵏埋者傾貲助之厥後宏才領己¶
　酉鄉薦咸謂苦節種徳之報萬厯間詔旌¶
生員李楠妻王氏夫殁無子女茹苦勵操嵗饑富人嘉¶
　其節周以粟氏正色拒曰吾孀婦何以受此卒却之¶
　聞者欽嘆壽九十五終¶
生員暴所學妻李氏生員暴所性妻郭氏妯娌胥少寡¶
<pb:KR2k0049_WYG_152-26b>¶
　誓不二天撫子成立並詔旌表¶
馮王擢妻常氏年二十夫亡里中少年恱其色願娶之¶
　氏挾利刃自矢曰吾頭可斷此志不可奪卒完節享¶
　壽終萬厯間旌表¶
舉人王弼妻郭氏年二十一夫卒時有豪貴求婚氏叱¶
　曰吾夫弱冠成名不幸早逝妾雖無子誓不辱夫求¶
　者慚而退¶
王文淵妻楊氏年十九生子肝未期夫没育肝成立娶¶
<pb:KR2k0049_WYG_152-27a>¶
　韓氏年二十四生子堯聘肝以吏卒扵京韓扶柩歸¶
　𦵏事姑終身無忤堯聘娶霍氏早卒霍亦矢守不替¶
　邑以三節稱¶
申周屏妻霍氏年二十夫亡無子女形影自憐氷檗畢¶
　世當事奬之¶
生員徐一耀妻李氏年二十五夫亡子陞甫歲繼姑欲¶
　奪其志氏號泣願與子俱死姑意遂寢當道歲給花¶
　布旌奬¶
<pb:KR2k0049_WYG_152-27b>¶
生員宋師濂妻申氏師濂卒三日勺水不入口曰未亡¶
　人為將亡人矣家人不為意夫殮畢氏引刀自刎而¶
　死¶
生員劉禧妻段氏年二十夫亡従容殮夫畢至夜自縊¶
　兩柩並列扵庭柩下忽産靈芝草二莖鄉黨傳為異¶
　事¶
生員李珙妻張氏年十八珙亡子鍾岳甫二嵗張引刃¶
　刺面堅志不奪壽七十五卒珙弟李珽妻鄭氏年十¶
<pb:KR2k0049_WYG_152-28a>¶
　五歸珽閱七月珽亡誓不他適足跡不履户庭鄉黨¶
　以雙節稱¶
李道隆妻楊氏苗隆妻王氏宋朝臣妻韓氏趙雲鵬妻¶
　郭氏劉一清妻李氏張龕妻宋氏李席珍妻馮氏李¶
　成章妻陳氏以上俱守志節¶
國朝¶
庠生孫家彦妻李氏年二十三家彥病革子竒蘭俱幼¶
　家彦囑兩兄晰産各撫其子盖慮氏志之不堅也氏¶
<pb:KR2k0049_WYG_152-28b>¶
　曰君胡不諒我耶家彥没矢節課子竒以㧞貢授寧¶
　海令蘭為嵗貢生夀八十一而終¶
申餘銀妻李氏年二十七夫故明季盜起負姑竄徙十¶
　數年無寧晷姑卒無恙子一契撫成列邑庠¶
苖世莊妻申氏年二十三夫亡哀毁幾不欲生所親責¶
　以存祀氏守節撫子而終¶
舉人張景行妻楊氏生員鄭之明妻宋氏生員馮珩妻¶
　趙氏原武令李如梧妻鄭氏庠生霍嗣周妻尹氏宋¶
<pb:KR2k0049_WYG_152-29a>¶
　桂妻楊氏陳洪恩妻蘇氏以上俱守志節¶
　襄垣縣¶
元¶
皇甫慶妻張氏年二十慶卒以死自誓守節不渝至正¶
　五年旌表¶
史諒妻趙氏于歸二載諒卒貧無所倚攜孤恵居父母¶
　所父母諷改適趙曰我忍死至今特以邈孤欲存宗¶
　祀之一綫耳如以獸行汚我當即引繩自縊父母知¶
<pb:KR2k0049_WYG_152-29b>¶
　不可奪止之恵生子嗣宗甫二嵗恵卒妻楊氏守志¶
　如姑克昌厥後為不忝家範云¶
明¶
師克己妻李氏年二十餘夫亡遺一子紡績自給守節¶
　五十餘年洪武間詔旌¶
劉濓妻衛氏年二十夫亡氏恪修婦道事姑至孝事聞¶
　詔旌編修張治撰節婦碑¶
生員李高妻路氏年二十五夫亡舅姑欲嫁之氏誓死¶
<pb:KR2k0049_WYG_152-30a>¶
　不變長子豸登鄉薦年九十以壽終¶
張伊智妻韓氏生而貞靜明慧叔治敎授諸生說詩至¶
　柏舟韓從帳後聴曰為人婦不幸不當如是耶治大¶
　奇之及筓適伊智年二十四伊智卒内外無倚有里¶
　中少年欲娶者韓截所韜髪示之乃已家素貧日夜¶
　辟纑食子女痛兒以貧故失學兒出服徭扵官輒哭¶
　又恐兒聞傷其心還輒輟哭面之韓未寡前二載父¶
　母遣車來迎心動謝弗往㑹宼闌入塞闔室俱殱韓¶
<pb:KR2k0049_WYG_152-30b>¶
　徒跣求父母屍吮血而碧𦵏焉邑令旌其節孝少保¶
　劉龍撰誌銘¶
庠生崔濟妻常氏年二十七夫亡豪家有强婚者氏自¶
　縊救甦剪髪訴之當事卒全其志¶
崔瑄妻趙氏年二十一夫亡撫子守節壽九十六卒¶
監生王永芳妻崔氏年二十二夫亡撫子守節壽九十¶
　三卒¶
郝華妻李氏少寡撫子思仁長娶栗氏生一子不育思¶
<pb:KR2k0049_WYG_152-31a>¶
　仁尋卒栗矢死靡他事姑埀三十年姑没負土封墓¶
　不櫛髪不茹葷哀毁終喪直指旌其門曰姑婦雙貞¶
王應春妻趙氏年十六適應春春以貧窮縊死氏年二¶
　十三哀痛矢殉潛引刀自刎姑張氏哭而謂之曰而¶
　翁早逝我嘗懷此志以而夫幼未果今吾婦成之吾¶
　無憾矣當道旌之¶
郗自省妻郝氏族無賴某逼汚不従自刎死有司以聞¶
　建坊旌表¶
<pb:KR2k0049_WYG_152-31b>¶
申承文妻侯氏崇禎六年為流寇所執厲罵不屈賊立¶
　殺之¶
庠生邢宗齊妻張氏流寇至一門被執張紿賊曰若釋¶
　我翁夫我當汝従賊果釋之翁夫去既逺張奮罵曰¶
　我士人婦豈従賊耶抱幼子投深溝死¶
國朝¶
生員李名閧妻鄭氏年十九夫亡矢死或紿之曰墓封¶
　未百日不敢啟爾縦死不與而夫同穴也氏諾旋有¶
<pb:KR2k0049_WYG_152-32a>¶
　求婚者氏曰過百日可也及期浣衣沐浴墓祭其夫¶
　奠畢旋繞塚傍従者先行氏挽髪纒頸挂樹枝而死¶
陳烈女父柱早故許字李璽家貧母欲敗盟女不能違¶
　乗間自縊死¶
姚士前妻苗氏夫亡氏擗踊長號曰夫死奚以生為遂¶
　赴井死¶
陳烈女字珍姐陳三星之妹也許聘李希言之義子其¶
　希言子不材三星議改婚扵郝女聞自縊死¶
<pb:KR2k0049_WYG_152-32b>¶
李小更妻栗氏年十八完婚甫九日小更就食河南十¶
　載不返翁姑憫其少詭言小更死冀絶其念令轉適¶
　氏號泣不食竟自縊¶
趙韓璽妻楊氏年十八夫亡撫遺腹子黻祚弱冠列庠¶
　序未幾子夭撫孫孫没更撫曾孫叠罹凶慘閭里哀¶
　之¶
趙之璽妻王氏少寡姑李氏哭子喪明醫藥罔效氏舌¶
　䑛四年姑目復明鄉里稱為貞孝¶
<pb:KR2k0049_WYG_152-33a>¶
郝二妻盧氏年二十夫亡無子女家赤貧砥志守節壽¶
　七十餘¶
邱果妻苗氏年二十四夫亡無翁姑無子女孑身荼苦¶
　壽八十七卒族人胥敬憐之具棺禮𦵏¶
高文秀妻侯氏歲病疫翁故夫亡一月相繼死者六人¶
　氏年二十三匍匐辦喪𦵏苦守志節終始弗渝¶
趙雲梯妻崔氏馮景成妻趙氏李之平妻趙氏庠生趙¶
　顯宗妻王氏曹運利妻李氏白崇雅妻韓氏王士明¶
<pb:KR2k0049_WYG_152-33b>¶
　妻郝氏栗嵐妻黄氏常玘妻翟氏解柳妻張氏王道¶
　亨妻傅氏韓琛妻陳氏庠生李名濂妻郗氏李振翼¶
　妻姚氏宋士俊妻郝氏郝誥妻韓氏張朱妻李氏庠¶
　生賈燝繼妻趙氏劉聲芳妻邱氏鄭敦仁妻邱氏庠¶
　生王聘妻張氏生員趙運世妻秦氏楊增梁妻武氏¶
　郭應明妻李氏李鍾白妻郭氏廩生郭皇圖妻李氏¶
　子維京妻崔氏增生李茂生妻馮氏增生鄭為仁妻¶
　劉氏知州賈待旌妻趙氏以上俱守志節¶
<pb:KR2k0049_WYG_152-34a>¶
　潞城縣¶
明¶
史廣妻朱氏年二十七夫亡遺子甫二嵗矢守貞節成¶
　化六年旌表¶
李芳妻宋氏年二十五夫亡子禄甫五嵗昭甫二歲撫¶
　育有成守節三十年成化六年旌表¶
生員馬負書妻張氏年二十夫亡遺孤甫期礪志守節¶
　其後父罹青羊之變氏哀痛切心目雙瞽子鏜晨昏¶
<pb:KR2k0049_WYG_152-34b>¶
　禱天目忽復明享壽八旬卒鏜任學博見孝行¶
秦鍾妻王氏年二十四夫亡食貧守志訓子邦寵成立¶
　凡三十餘年卒¶
趙志道妻賈氏少寡守節訓子貞元列黌序當道旌之¶
歲貢王民化妻孫氏年二十一夫亡矢志堅貞撫孤恭¶
　已成名壽七十三卒¶
國朝¶
申本妻孫氏少寡守志養姑三十餘年子增松妻李氏¶
<pb:KR2k0049_WYG_152-35a>¶
　孀節如其姑訓子紹宗為邑諸生¶
王發馨妻史氏年二十三夫故無子家徒壁立守節三¶
　十五年氷操有如一日¶
生員曹錦妻梁氏年二十夫故遺一女姑年逾六旬氏¶
　盡力孝養一節終身¶
廩生江達妻申氏廩生王允中妻秦氏秦鳯儀妻李氏¶
　申崇徳妻王氏王紃妻崔氏閻必中妻王氏監生侯¶
　晉錫妻武氏廩生王建功妻汪氏申璜妻段氏武生¶
<pb:KR2k0049_WYG_152-35b>¶
　秦洛妻劉氏以上俱守志節¶
　黎城縣¶
周¶
黎莊公夫人衛侯女也既往而不同欲所務者異未嘗¶
　得見其傅母閔夫人之賢公反不納憐其失意又恐¶
　其已見遣而不以時去謂夫人曰夫婦之道有義則¶
　合無義則去今不得意胡不去乎乃賦詩曰式㣲式¶
　微胡不歸夫人曰婦人之道一而已矣彼雖不吾以¶
<pb:KR2k0049_WYG_152-36a>¶
　吾何可以離扵婦道乎乃賦詩曰㣲君之故胡為乎¶
　中露終執貞一不違婦道以俟君命漢劉歆作頌曰¶
　黎莊夫人執行不衰莊公不偶行節乃&KR0446;傅母勸去¶
　作詩式㣲夫人守一終不肯歸又贊曰去歸之義夫¶
　人豈昧不改之節猶為當遂傅母不情式微何為中¶
　露之詩君子乃序¶
宋¶
武時妻宇文氏宇文光女早寡靖康末金兵陷黎大肆¶
<pb:KR2k0049_WYG_152-36b>¶
　劫掠兵將脅汚之氏曰我儒家女名門婦肯受辱扵¶
　汝耶即墜井死氏父光亦以是日死難¶
明¶
劉志純妻段氏年二十一而寡勵志守貞孝慈克盡年¶
　六十餘卒成化三年詔旌¶
靳正妻王氏年二十夫亡守節終身成化六年旌表¶
季麟妻王氏年二十三夫亡守節無玷成化六年旌表¶
庠生李信妻韓氏韓洪妻楊氏俱早寡守節始終如一¶
<pb:KR2k0049_WYG_152-37a>¶
　有司上其事詔旌¶
庠生季芬妻劉氏芬貧依従祖居病篤無子有幼女二¶
　囑氏攜女别適氏且悲且憤誓以死從芬卒殮畢遂¶
　扄户自盡¶
生員韓魏妻王氏年十八夫故號痛絶粒死¶
王尚志妻張氏年十九而寡撫子汝學娶張氏年十六¶
　亦寡方保姙越月舉子國忻兩孀茹苦撫孤成列邑¶
　庠未幾國忻亦卒妻趙氏年二十一從兩姑守志邑¶
<pb:KR2k0049_WYG_152-37b>¶
　稱世節¶
李嘉妻崔氏崇禎甲戌流賊掠長寧氏被繫蓬首垢面¶
　詈罵不屈賊强披以綺繡載之馬上臨絶險而墮賊¶
　怒碎挫之¶
王氏失其夫姓氏王進業女年二十夫亡翁姑强之嫁¶
　氏不従潛出赴河死¶
李佩玉妻王氏年十七夫亡時母方病氏語婢曰老母¶
　事完當求我所母没遂不食而死¶
<pb:KR2k0049_WYG_152-38a>¶
王俊士妻李氏貢生李宰女俊士性跅&KR1375;見疾扵繼母¶
　父逐之母嗔不釋復送之官繫獄逼氏改適氏泣踊¶
　不従多方營救卒不獲解氏曰夫無生妾奚忍獨生¶
　遂先夫自縊時年一十有六¶
王世榮妻孫氏王廷詔妻靳氏唐麟妻王氏庠生韓永¶
　寧妻李氏韓楚母李氏妻楊氏廩生王行讓妻高氏¶
　廩生高忠士妻王氏廩生王國祚妻徐氏王進業妻¶
　劉氏庠生高可仰妻史氏妾劉氏高鳯鳴妻李氏庠¶
<pb:KR2k0049_WYG_152-38b>¶
　生王珠妻李氏庠生李養性繼妻王氏王嗣榮妻胡¶
　氏王嗣賢妻師氏王嗣隆妻李氏靳文魁妻張氏祝¶
　永疆妻周氏庠生王承寵妻郭氏以上俱守志節¶
國朝¶
庠生高碧雯妻李氏夫亡矢守撫子成立康熈五十九¶
　年建坊旌表¶
庠生韓杜妻張氏妾宋氏夫亡並勵貞操畢生如一¶
庠生李養純妻王氏夫亡守志事病翁十年無怠容壽¶
<pb:KR2k0049_WYG_152-39a>¶
　七旬卒子占黄以孝聞¶
申本正妻李氏子國相妻靳氏胥少寡撫孤守志鄉里¶
　稱為雙節之門¶
主事李甲黄副室馬氏代州人年十五歸李知書識大¶
　義甲黄病矢死乞従𦵏甲黄心許之康熙丙午冬甲¶
　黄卒扵官氏隨柩歸里既𦵏越丁未九月氏語其母¶
　曰兒死今日恐遺夫子有婦人從死之名也母聞驚¶
　遽方慰之氏疾墜樓死時年二十一歲嫡子馥爰啟¶
<pb:KR2k0049_WYG_152-39b>¶
　父穴而祔焉閔其志也¶
劉才妻石氏才貧甚荼苦操作奉姑無間言才病篤與¶
　氏訣曰我死擇勝我者事之氏嘿然才殁三日乗間¶
　投井死邑令鄧文詔表其墓曰烈婦石氏之墓¶
庠生李深妻趙氏深以受誣憤恚死氏號泣不絶聲不¶
　食數日死之¶
李進貞妻王氏年二十一夫亡欲殉者再家人阻之夫¶
　既𦵏托言飼蠶遂入室自縊¶
<pb:KR2k0049_WYG_152-40a>¶
　壺闗縣¶
唐¶
張延賞夫人苗氏宰相苖晉卿女延賞累代台鉉為女¶
　擇婿莫有入其意者夫人有朗鑑特選韋臯以為必¶
　貴既就婚臯性度高曠不拘小節延賞悔之至不齒¶
　禮一門婢僕漸見輕侮夫人待之常厚而抱不平臯¶
　妻泣曰韋郎七尺軀學兼文武豈有沈滯扵兹為尊¶
　卑見誚而虚擲光隂乎臯乃辭去後權隴右軍事徳¶
<pb:KR2k0049_WYG_152-40b>¶
　宗幸奉天西面之功獨居其上帝旋自金吾持節西¶
　川以代延賞詭名韓翔去城三十里有報延賞者曰¶
　代相公韋臯非韓翔也夫人曰是必韋郎延賞笑曰¶
　天下同姓名何限彼韋生應已委棄溝壑安能乗吾¶
　位乎夫人曰韋郎昔雖貧賤氣凌霄漢以不屈媚相¶
　公因而見尤成事立功必此人也次早入州延賞憂¶
　愧曰吾不識人遂潛去臯待夫人過扵布素時¶
元¶
<pb:KR2k0049_WYG_152-41a>¶
王宣妻郭氏王為壺關甲族四世同爨宣提領本州稅¶
　課時以能稱宣没郭守節四十年宣從弟宇從姪英¶
　俱早逝宇妻李氏守節五十年英妻李氏守節四十¶
　年胥以壽終一門三節縣尹郅朗上其事扵中書免¶
　徭役加優恤翰林國史院編修趙天麟為之志¶
王天祐妻劉氏將没囑其婦曰我不幸早逝汝善事我¶
　母訓我子毋貽我羞劉曰夫天也言不可負既寡啜¶
　粥面墨衣布簪荆事育無愆學正楊雲為撰賢孝碑¶
<pb:KR2k0049_WYG_152-41b>¶
明¶
王觀妻程氏年十九夫亡遺孤昇平甫期持喪三年每¶
　詣夫塋輒悲號幾絶終身紡績以養舅姑洪武二十¶
　九年旌表¶
生員楊昱妻吕氏昱卒吕自縊以殉嘉靖十二年詔旌¶
閻贇妻張氏年二十一夫亡遺子節撫訓成立尋亦卒¶
　苦守撫孫巡按陳表其閭¶
生員郭恢妻張氏少寡守節三十年内外無間言奏聞¶
<pb:KR2k0049_WYG_152-42a>¶
　旌之¶
牛進寳妻杜氏年二十四夫故苦節六十一年壽八十¶
　五卒萬厯四十一年詔旌¶
姬守節妻郭氏節早卒矢志終身萬厯四十二年詔旌¶
韓天民妻李氏年二十五夫亡撫子之屏娶婦牛氏閱¶
　四載之屏亦亡牛従姑守志撫孤成立¶
生員張朱妻王氏歸朱二載夫没遺子一孀居二十餘¶
　年崇禎壬申身罹賊鋒怒罵不屈死¶
<pb:KR2k0049_WYG_152-42b>¶
張斗熙妻程氏崇禎壬申偕姊適賈者妹適周者避難¶
　扵縣南髙家陀賊鋒四警三氏知不免張摳衣覆面¶
　墮巖下身首俱碎賈投厠周投繯胥死難焉¶
牛相妻路氏馬漢妻程氏平齊妻張氏平翊妻張氏楊¶
　凖妻李氏生員閻鉅妻宋氏陳設妻萬氏陳志高妻¶
　吳氏郭江妻宋氏梁欽妻劉氏吳棟妻王氏監生宋¶
　洽妻秦氏張弛妻楊氏秦一卿妻李氏庠生陳霆妻¶
　常氏以上俱守志節¶
<pb:KR2k0049_WYG_152-43a>¶
國朝¶
劉加義妻向氏劉加廷妻牛氏姜瓖之變二氏俱被執¶
　同聲詈罵賊露刃脅之二氏延頸掠髪夷然就戮賊¶
　遂殺之月餘收其屍形骸不毁通判牛倬弔以詩曰¶
　露冷風寒泣暮蛩哀猿啼處弔芳踪雙魂不逐鉛華¶
　落縹𣺌東山第一峯¶
皇甫徳妻晉氏年十八避盜紅嶺寇攻急矢不辱身夫¶
　婦預相訣寇至果遇害¶
<pb:KR2k0049_WYG_152-43b>¶
生員姬屏周妻牛氏年十九夫亡守節歴三十餘載撫¶
　子升元列黌序¶
吳璉妻宋氏夫亡哀慟幾絶越日投井死¶
庠生秦孕昌妻郭氏庠生馬聞仁妻楊氏王徳能妻申¶
　氏張令教妻王氏庠生段耀妻李氏雷起璧妻崔氏¶
　郭世全妻岳氏以上俱守志節¶
　平順縣¶
明¶
<pb:KR2k0049_WYG_152-44a>¶
李輝妻党氏年二十一夫亡子倫甫一歲矢死守志歴¶
　五十五年成化間詔旌¶
曹汝桐妻郭氏年十七夫亡遺姙生子鵾撫成尋亦卒¶
　又撫孤孫壽七十二卒奉詔旌表¶
生員郭應曾妻曹氏年十七夫故守志終身當事旌云¶
　貞貫金石節軼古今¶
史載徳妻張氏年二十四夫亡守節五十餘年¶
生員張隆母王氏妻張氏崇禎五年流寇破城被擄不¶
<pb:KR2k0049_WYG_152-44b>¶
　屈同遇害¶
生員馬負書妻張氏年二十一夫亡訓子鏜由嵗貢任¶
　教諭年八十餘卒¶
國朝¶
王帝禪妻張氏年二十夫故事親撫子守節四十七年¶
　雍正八年疏請旌表¶
石崑玉妻李氏年二十一夫亡遺子二長鼎新次鼎臣¶
　撫訓甫成相繼没鼎臣妻王氏時年二十食貧撫子¶
<pb:KR2k0049_WYG_152-45a>¶
　貞操嫓美其姑¶
王梣妻舒氏子孕生妻申氏胥早寡苦志撫孤婦姑一¶
　轍¶
王加節妻閻氏年二十夫亡撫孤克明尋卒復撫孫閻¶
　省苦守五十餘年卒¶
劉攀桂妻任氏年二十四夫遘疾氏泣謂隣嫗曰夫脫不¶
　諱吾年少無子奚以生為攀桂卒含殮畢氏投崖死¶
生員石鼎象妻張氏廩生王象辰妻耿氏王親臣妻馬¶
<pb:KR2k0049_WYG_152-45b>¶
　氏生員秦殿掄妻趙氏生員常天眷妻任氏申繼儒¶
　妻柳氏王亨妻崔氏王增福妻王氏王緒妻陳氏石¶
　鳯廷妻楊氏以上俱守志節¶
　¶
　¶
　¶
　¶
　山西通志卷一百五十二¶
