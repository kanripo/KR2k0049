# -*- mode: mandoku-view; -*-
#+TITLE: 山西通志
#+DATE: 2015-08-24 22:42:19.976033
#+PROPERTY: ID KR2k0049
#+PROPERTY: BASEEDITION WYG    
#+PROPERTY: JUAN 卷三十
<pb:KR2k0049_WYG_030-1a>¶
欽定四庫全書¶
　山西通志卷三十¶
　　水利(二/)　(津梁附/)¶
平陽府¶
　臨汾縣¶
汾河渠¶
通利渠繇趙城縣西門外截汾河水建&KR0309;引入渠溉趙¶
城洪洞臨汾三縣一十八頃地至冬歸汾河¶
<pb:KR2k0049_WYG_030-1b>¶
利澤渠源出洪洞縣東山麓西流洪洞羊獬河上溉洪¶
洞臨汾二縣八村地至冬歸汾河¶
澇河渠澇水河源出縣境唐堯陵山麓西流溉一十三¶
村地至冬歸高河橋轉入汾河¶
平水渠平水泉數眼發源姑射山西流復東水分四十¶
分溉臨汾襄陵二縣田臨汾得水二十分上官河得水¶
十分古有成例行之水程係木牌木印下官河得水五¶
分亦有成例行之水程係木牌木印北磨河得水五分¶
<pb:KR2k0049_WYG_030-2a>¶
並不行之水程惟桑灣村居河尾自五代晉時鑄鐡牌¶
一鐡印一盖懼桑灣村不能沾水之利而嘉惠之也令¶
月使水三晝夜水利乃均上官下官北磨三河共溉四¶
十村田有竒至冬胥歸汾河¶
　　以上平水渠溉四十餘村汾河渠二道溉十二村¶
　　澇水渠溉十三村胥有成規按時使水¶
　舊志汾河城南二里明嘉靖間副使趙元祖購江浙¶
　善水車者為水車引水溉田知縣楊君璽造水車二¶
<pb:KR2k0049_WYG_030-2b>¶
　十一具疏渠十四道溉田十八頃後汾河淤徙不常¶
　盡廢¶
　通利渠在城西北金興定間開自汾西師家荘分汾¶
　河水西一𣲖歴趙城石明等村經洪洞杜戌等村至¶
　臨汾羊黄南王大明閻侃呉村大澗王曲西孫等村¶
　溉田一百六頃¶
國朝康熈三十四年渠傾復修¶
　利澤渠在城北元中綂間民段佑創引汾水溉田大¶
<pb:KR2k0049_WYG_030-3a>¶
　徳間邑尹實里濟布哈疏通自趙城衛店分汾河水¶
　東一𣲖歴洪洞臯陶等村流至臨汾韓村東盧溝上¶
　賈村等村溉田三十頃¶
　澇河渠城東北西三處即澇河也出浮山烏嶺下合¶
　龍角山潏水并髙梁水入澇唐嘗引入百金泊溉田¶
　今澇會龍神溝乂會金水河西流至樊家荘距城八¶
　里明嘉靖三十五年同知劉衍祚築樊家荘石堰引¶
　澇穿永利渠溉田萬厯十八年知縣邢雲路開渠十¶
<pb:KR2k0049_WYG_030-3b>¶
　三里溉焦堡北孝南孝高河坂下北關郭家荘西關¶
　後樓底等村田六十頃有竒邑人楊元起記¶
　千金堰即澇水渠障水之堰知縣邢雲路修¶
　流膏洞即澇河渠引水之洞千金堰西北三十步許¶
　知縣邢雲路疏甎石修砌¶
　月池即澇河渠之地千金堰北知縣邢雲路疏之形¶
　似半月¶
　平水渠在城西即平山水也晉劉淵時導金龍池下¶
<pb:KR2k0049_WYG_030-4a>¶
　合諸泉東流分為上官河上中河下官河北磨河并¶
　廟後小渠共溉劉村段村馬務東宜西宜泊荘樊村¶
　界峪麻冊青城澗頭席坊禄穽小榆辛家荘喬村五¶
　級王黙蘭村下當金店下冊等村田三百六十餘頃¶
　明嘉靖時上官河淤知府王溱重濬吕柟記¶
　澐泉渠在城東南即東亢村之澐泉溉東亢村田二¶
　百畝天幸渠在城譙樓南明嘉靖間僉事王世隆作¶
　渠洩水會平張世朝因名天幸¶
<pb:KR2k0049_WYG_030-4b>¶
　永豐渠在城西北三十里萬厯十八年知縣邢雲路¶
　同縣丞胡宗明修濬洩呉村水患王榮誥記¶
　永利池在城内明洪武間知府徐鐸引利澤渠水及¶
　澇河水穿穴入城西北浚内外蓮池方圓二百二十¶
　步深七尋名曰永利以便民汲嵗乆衝涸成化乙巳¶
　知府李琮重修吕柟記後廢嘉靖間同知劉衍祚再¶
　修亦廢萬厯十八年知縣邢雲路開澇河渠引水復¶
　入池内一名蓮花池¶
<pb:KR2k0049_WYG_030-5a>¶
　嘉泉在城西十里周六十五步遏下流使盈亦可溉¶
　田¶
　灰泉在城西南二十五里壇底村東土沙如灰故名¶
　亦可漑田注於汾¶
　馬跑泉在城西南二十里周三丈深不可測溉田十¶
　畝有竒¶
　平陽地狹人衆常乏食元至元三年總管鄭鼎導汾¶
　水溉民田千餘頃開潞河鵬(當作/鵰)黄嶺道以來天黨¶
<pb:KR2k0049_WYG_030-5b>¶
　之粟建横澗故橋以便行旅民徳之¶
　通利渠壊隆慶二年知縣陳萬年復修之(以上/汾河)¶
　唐志臨汾東北十里有高梁堰武徳中引高梁水溉¶
　田入百金泊貞觀三年為水所壊永徽中刺史李寛¶
　自夏柴堰引潏水溉田令陶善鼎復治百金泊亦引¶
　潏水溉田乾封二年堰壊乃西引晉水¶
　　澇水即烏嶺下黑水潏水即龍角山水胥至高梁¶
　　入汾縣志澇河唐嘗引入百金泊溉田是合潏澇¶
<pb:KR2k0049_WYG_030-6a>¶
　　為一也而臨汾澇水源復出帝堯陵山麓當即唐¶
　　乾封二年所引之晉水耳¶
　唐永徽二年晉州刺史李寛於臨汾縣東二十五里¶
　夏柴堰引潏水溉田¶
　王與齡永利渠記嘉靖乙卯郡貳洛陽劉公視篆役¶
　萬人開樊家河為永利渠作石堰障水時其鍾洩溉¶
　郡田數十頃丙辰三月興工四月告成¶
　明嘉靖問民丁放等率焦堡九村開樊家河溉田六¶
<pb:KR2k0049_WYG_030-6b>¶
　十頃楊起元修澇河渠記臨汾縣治東北八里有樊¶
　家河即澇河也發源浮山之陽厥名龍角其下黒泉¶
　流涌行數十里而龍神會西金水注北三川同流斯¶
　為澇水過東張翟底諸鎮民往往引水溉田亡慮千¶
　百洎再折而至樊家荘瀕河之衆築堰壅導溉田可¶
　千餘頃盖中蘆等九村咸饒益矣嵗乆堰廢萬厯庚¶
　寅邢侯雲路捐俸發粟聚夫數萬衆累石為堰以障¶
　河也鑿阜為洞以注澇也浚地為溝以逹田也堰在¶
<pb:KR2k0049_WYG_030-7a>¶
　洞之東高倍尋而廣以十軌長又倍之建大閘四而¶
　壅水注之洞洞通溝順流而下因地形也出洞口鑿¶
　蓮池以瀦蓄水也洞之上起亭亭之上構樓察水勢¶
　驗祲祥也乃題堰曰千金洞曰流膏亭曰觀瀾樓曰¶
　水雲¶
　澇河明同知劉衍祚穿永利渠溉田閱二十餘年而¶
　廢萬厯十八年知縣邢雲路築堰開渠利甚溥後寖¶
　湮廢(以上/澇河)漢劉淵時導金龍池下合諸泉為渠¶
<pb:KR2k0049_WYG_030-7b>¶
　毛磨康澤王廟碑水經云平水出平陽西南壺口山¶
　即書所謂壺口也自壺口而西南二百餘里曰平山¶
　水潛出其下曰平泉州圖經亦曰晉水其源亂泉如¶
　蜂房蟻穴觱沸於淺沙平麓之間未數十步忽已驚¶
　湍怒濤盈科漲溢南北溉田數百頃動碾磑百餘東¶
　滙為湖曰平湖秔稻菱芡晉人取足焉¶
　許惟新水利記官無常案水有壅塞界有埋没則爭¶
　端起而桀悍者或故為壅塞埋没以生端今必凡有¶
<pb:KR2k0049_WYG_030-8a>¶
　渠之處各理其案各正其疆各檢其石府州縣案皆¶
　合符斷碣之文咸錄在案農祥未興編為經正則一¶
　年難爭有爭亦易定杜當陽之石一置山頭一沈澗¶
　底則今日平水之碩畫也王士元龍子祠詩晉州西¶
　山曰藐姑有泉源源流不瀦疏為八道溝與渠坐令¶
　瘠土成膏腴(以上/平水)¶
　張昌修永利池記城東有蓮花舊池宋慶厯三年潘¶
　大博為知州始引東山卧虎崗黄蘆泉水入城而注¶
<pb:KR2k0049_WYG_030-8b>¶
　之池植荷花其中迨金源氏之季渠道湮塞其流不¶
　復入城城中雖有井泉味多鹹苦惟可澣濯居民或¶
　逺汲汾河之流或車運郭外之水其勞特甚洪武十¶
　年郡守南昌徐公鐸相度地形北引汾河潨利渠水¶
　穴城入池可瀦可汲於是召徒程工載浚載拓中為¶
　土梁界為兩池池方圍各二百二十一舉武其深七¶
　尋梁左右甃以瓴甋下為水門池成而水適盈隨汲¶
　隨足名曰永利義取濟民之生於悠乆也¶
<pb:KR2k0049_WYG_030-9a>¶
　倪岳永利池記郡守徐仲聲鐸北引汾河潨利渠水¶
　穴城注池名永利渠嵗乆衝涸兼豪右侵據民罔攸¶
　賴成化乙巳太守委官募役重加濬治傍池鑿井朝¶
　夕利汲而銀買車運之苦遽革又慮池瀦停濁鑿通¶
　池前郡學及不由兒濠環為芹泮城外之水皆可引¶
　入城中無滯又於羊獬之間輦石為梁洞殺上流勢¶
　用去霖雨泛汾没溺民田之患明年秋請諸當路剏¶
　為引水洞長千有百尺過水洞長亦半之井橋既具¶
<pb:KR2k0049_WYG_030-9b>¶
　花木茂植仍作書院於池側以居俊秀其利始永矣¶
　(以上永/利池)¶
　王榮誥永豐渠記永豐渠乃新開大明村渠道以瀉¶
　通利渠之發暴也邑侯邢公雲路順民情爲之工始¶
　於庚寅落成於今年自後居常則水流通利渠而下¶
　以溉田瀑漲則就新渠而注之汾(永豐/渠)¶
　襄陵縣¶
平水渠¶
<pb:KR2k0049_WYG_030-10a>¶
高石河渠(在北/二里)李郭渠(在北/二里)中渠(在西南/二里)横渠(在西南/五里)¶
　　以上四渠胥引西北龍子祠平水泉溉城垣齊村¶
　　等村田按時輪溉設渠長司之¶
娥皇女英在西南十里薛村里¶
八眼井在西南二十里薛村里¶
　　以上二水胥引溉薛村左右景村等田按時輪溉¶
　　設渠長司之¶
汾河兩岸瀕河居民以地高河卑不能引渠溉田¶
<pb:KR2k0049_WYG_030-10b>¶
　舊志高石河渠源出平水泉溉縣北水關等里田七¶
　頃四十畝有竒東入於汾¶
　李郭渠出平水泉溉廣智坊等田一十頃有竒東入¶
　汾¶
　中渠源出平水泉溉崇仁坊等田一十七頃有竒東¶
　入汾¶
　横渠源出平水泉溉東柴等里田二十三頃有竒東¶
　入汾¶
<pb:KR2k0049_WYG_030-11a>¶
　沙渠即練溪泉在縣南三十五里接太平縣界溉劉¶
　村等里田二頃有竒東入汾¶
　賈朱汧在縣南三十五里源出鄉寜之豁都峪溉賈¶
　朱等村田七百頃有竒¶
　洞子汧在縣南三十五里源出豁都峪舊塞明𢎞治¶
　十四年知縣李高疏通溉賈朱等村田四十頃有竒¶
　西王汧在縣西南四十里源出豁都峪溉西王等村¶
　田五百頃有竒¶
<pb:KR2k0049_WYG_030-11b>¶
　關良汧在縣西南四十里源出豁都峪溉京安等村¶
　田八百頃有竒其下流司馬等村汧官道大水圯陷¶
　𢎞治十四年知縣李高築堤堰水利遂通¶
　漹溝汧在縣東南二十五里源出浮山縣界溉趙曲¶
　等里田六百畝有竒𢎞治二年知縣張文佐疏通嵗¶
　乆壅塞嘉靖三十八年知縣侯廷柱復疏濬建橋王¶
　與齡記¶
　阡陌汧在縣東南三十里源出龜山下溉小郭南梁¶
<pb:KR2k0049_WYG_030-12a>¶
　鄧荘等村田¶
　雀水汧在縣南三十五里源出三嶝山後溉北戌等¶
　里田三百畝有竒𢎞治十四年知縣李高構橋往來¶
　便之¶
　焦家峪在縣東南五十里源出卧龍山溉陶寺等村¶
　田五百畝有竒¶
　牛角汧在縣東南二十五里源出浮山峪溉南梁等¶
　村田長泊澗在縣東南二十五里源出浮山峪溉南¶
<pb:KR2k0049_WYG_030-12b>¶
　梁西梁等村田¶
　小石澗在縣東南三十五里源出龜山峪溉西鄧户¶
　等村田六百畝有竒¶
　高登龍臨襄兩河分界說龍祠之水以四十分為則¶
　下官等河北條也剖二十分臨汾全用之南横等河¶
　南條也剖二十分臨汾與襄陵兼用之渠規尚在溝¶
　界井然惟是下官河與南横渠壤址相接水道相連¶
　源頭之外有枝泉三穴其一在北其二在南北雖一¶
<pb:KR2k0049_WYG_030-13a>¶
　泉而流行頗盛南二泉僅足當之兩河分界處原有¶
　牛心石或又曰中心石石既乆湮亂是用長下官人¶
　妄欲兼其三而南横人並不讓其一喙鳴穴鬬滋蔓¶
　無已本府會同三㕔及臨汾襄陵等縣親詣水濱講¶
　求故界始知每嵗雀角之訟初不在大即前三泉是¶
　也三泉無界則爭故其要在於分界乃畫其地而兩¶
　分之據勘北一泉原與下官河逼近即本河舊物也¶
　今歸下官南二泉原出南横地畔亦即本河故有也¶
<pb:KR2k0049_WYG_030-13b>¶
　今歸南横剖分既明中立石堤一道自碑亭前分水¶
　處起斜迤而南至中地止高四尺濶三尺三寸長一¶
　十丈共九椿每椿高五尺因議立石表其顛末¶
　王與齡漹溝渠記姑射之陽平水出焉灌民田萬餘¶
　畝故汾之西嵗每熟而民裕浮山之麓土厚水深田¶
　率高亢故汾之東嵗多厲而民貧趙曲鎮左舊有漹¶
　溝渠畜暴水以溉田𢎞治中西平張侯文佐始加疏¶
　濬溉至千餘畝四十餘年嵗乆弗濬故道堙塞嘉靖¶
<pb:KR2k0049_WYG_030-14a>¶
　丙辰山東侯君來理邑益加疏廣三月渠成溉田至¶
　二千餘畝於南北通衢建橋利涉河民如更生焉¶
　蕭公堤在汾河西岸舊患水勢衝圯明萬厯間知縣¶
　蕭大才砌石為長堤名蕭公堤¶
　王應吉汾河石岸記襄陵郭以東去汾不百武秋水¶
　泛溢河岸輙衝嘉靖壬子以來其患特甚萬厯己卯¶
　冬邑侯蕭公大才繕堤於汾之西崖慮土洳易衝則¶
　於潰決處悉甃以巨石下濶五尺上濶三尺有餘慮¶
<pb:KR2k0049_WYG_030-14b>¶
　高卑難一則因岸勢而低昂之高者至一丈五尺卑¶
　者鱗次不齊延袤計二百二十餘丈慮水勢迅激則¶
　於數丈之内每出一磯頭以殺之磯凡一十有九逺¶
　而望之形若盤龍肇於辛巳三月訖於癸未五月¶
　髙邦佐晉橋記襄陵北門外不數武為平水上游有¶
　晉橋路當子午往來如織萬厯癸丑六月水暴漲橋¶
　圯宰馬公逢臯亟圖之經始甲寅正月訖工乙卯十¶
　一月橋髙二丈三尺長九丈廣二丈三尺下開三孔¶
<pb:KR2k0049_WYG_030-15a>¶
　上植石欄河之兩岸甃以石堤以防衝射¶
　洪洞縣¶
霍泉渠五道¶
南霍渠源出趙城縣霍山麓廣勝寺自東流西七十步¶
設渠口引溉馮堡等九村地退流馮堡河止¶
副霍渠源出趙城縣廣勝寺泉逶迤三十里有竒遞至¶
縣城北三里官荘村南設渠口引水入渠流至西門外¶
院頭村流入汾河共溉西關社等五社地¶
<pb:KR2k0049_WYG_030-15b>¶
清水渠源出趙城縣廣勝寺泉引南霍北霍二渠透漏¶
餘水溉東永寜李衛二村地流至村南入沙河¶
小霍渠引南霍漏落餘水自東流西至官荘村北荘東¶
設渠口引溉南官荘等七村地退流汾河¶
麗澤渠源出趙城縣於縣城南大橋西引小霍副霍二¶
渠餘水并澗河雷鳴水入渠共溉羊獬村等一十二村¶
地¶
澗河渠十有二道¶
<pb:KR2k0049_WYG_030-16a>¶
廣利渠源發岳陽縣雷鳴山水於縣境秦璧村東寳崖¶
下澗河内設渠口引溉左璧村等五村地流至左璧村¶
南入汾河北¶
潤源渠源發岳陽縣雷鳴山水於蘇堡村東澗河内設¶
渠口引溉朝陽村等一十村地流至東門外入城壕止¶
衆議渠源發岳陽縣雷鳴山水於郭盆鎮西澗河内設¶
渠口引溉蘇堡村地流至村西入澗河止¶
先濟渠源發岳陽縣雷鳴山水於郭盆鎮南澗河内設¶
<pb:KR2k0049_WYG_030-16b>¶
渠口引溉下魯村三社地流至村西道場溝入澗河止¶
晉源渠源出岳陽縣雷鳴山水於城南大橋西澗河内¶
設渠口引溉北營南營西營三村地流至南營村南入¶
汾河止¶
陳珍渠源發岳陽縣雷鳴山水於西澗河内設渠口引¶
水入渠自東流西溉郭盆鎮地流至鎮西入澗河止¶
長潤渠源發岳陽縣雷鳴山水自東流西於蘇堡村東¶
二里設渠口引溉尹璧村等四村地退流董寺村南沃¶
<pb:KR2k0049_WYG_030-17a>¶
陽渠止¶
園渠藉岳陽縣雷鳴山水自東流西於范村北沃陽渠¶
下設渠口引溉秦璧村地退流姚荘村止¶
要截渠藉岳陽縣雷鳴山水自東流西於姚荘村東設¶
渠口引流至火星營止共溉澗橋村北營村地¶
大陽渠藉岳陽縣雷鳴山水自東流西於故縣村東設¶
渠口引溉故縣村等四村地退流李堡村止¶
連子渠源發岳陽縣北雷鳴山水下投澗河繇尹璧村¶
<pb:KR2k0049_WYG_030-17b>¶
西馬家灘流入渠溉敬村等三村地¶
公孫渠衝塌嵗乆¶
汾河渠三道¶
通利渠引汾河水繇趙城縣城北南流分溉縣境辛村¶
等八村地退下臨汾縣使水¶
興利渠分汾河水於趙城縣牧馬村東設渠口引溉縣¶
境屯裏村等三荘地退流汾河止¶
公利渠塌於汾澗二河¶
<pb:KR2k0049_WYG_030-18a>¶
清泉渠三道¶
清泉渠源發董寺村南崖下設渠口引水流至城南安¶
流門外小橋東止溉梗璧村磨灣小橋東地¶
副清渠接清泉渠漏落水又引河水會成渠溉小南門¶
外地流至城南清澗渠止¶
普潤渠源發西山世尊峪於西崔堡村西設渠道引溉¶
西崔堡村至南馬駒等五村地流至杜戍村入汾河止¶
非與趙城分引霍泉也¶
<pb:KR2k0049_WYG_030-18b>¶
　　以上共渠二十三道計溉村荘地四十有竒胥設¶
　　掌例渠司渠長溝頭廵水公直有差(以境接趙城/臨汾易起爭)¶
　　(端故設渠/司為詳)¶
　舊志霍泉在縣東北三十里發源廣勝寺下霍山南¶
　麓下流成河詳趙城霍泉¶
　南霍渠即霍水析支出禁口南流者也唐貞元間導¶
　水開渠溉洪洞曹生馬頭堡裏上荘下荘坊塠石橋¶
　頭南秦南羊周璧封村馮堡十二村地一百三十九¶
<pb:KR2k0049_WYG_030-19a>¶
　頃有竒¶
　通霍渠即南北二霍下流又名小霍土人名北偃在¶
　縣北五里北洞村南宋慶厯六年導南北二霍溢漏¶
　溝澗支𣲖上自趙城營田荘下至洪洞李衛村崖下¶
　置堰沙河内導水至北洞村東南龍王廟後砌小石¶
　堰為退水口用則閉之用訖繇惠逺橋下西流入汾¶
　小堰西南延壽觀東立石水口三座濶一丈一尺二¶
　寸分七溝槽北槽南二溝分水三尺二寸五分有竒¶
<pb:KR2k0049_WYG_030-19b>¶
　堰北溝分水二尺六寸一分有竒苖村賈村高公白¶
　羊四溝分水五尺三寸五分有竒共溉七溝地三千¶
　三十三畝有竒明洪武五年苖村里周順復疏通之¶
　堰濶七尺深一丈五尺溉槽南地如故槽北等六溝¶
　地七千四百八十三畝以汾水侵塌没四千九百六¶
　十四畝止存二千五百一十九畝溝胥被塌西苖白¶
　羊二溝地蕩然村移内地又高公溝嘉靖間河斷水¶
　絶分賈村溝水為小溝入副霍渠借流田去賦存民¶
<pb:KR2k0049_WYG_030-20a>¶
　甚病之萬厯九年知縣喬因羽丈地豁糧始免徴¶
　副霍渠即通霍下流土人名南堰在縣北三里明建¶
　文四年羅漢寺僧李妙智疏導通霍支𣲖上開母渠¶
　一下開支渠二溉灣裏後坡前坡北關城西羅漢寺¶
　前地十五頃五十畝有竒後堰毁渠湮正徳間義官¶
　張滿重修易土堰以石栢棹鐡錠濬渠深廣水復通¶
　流¶
　清水渠二一在苖村里引霍水溉地一頃有竒一在¶
<pb:KR2k0049_WYG_030-20b>¶
　永寜引霍水溉地二十六頃九十八畝¶
　麗澤渠在縣北一里引沙河水溉南鄉地三十頃後¶
　廢¶
　利澤渠元平陽太原兩路管軍萬户侯鄭鼎在趙城¶
　衛店村西置堰開渠導汾水溉洪洞臨汾二縣地三¶
　百頃有竒至焦堡村入汾後地震河圯民上奏遣秘¶
　書官檢覈復於趙城屈項村導汾溉地如故明正綂¶
　間開渠復圯縣民議三節導水上節導澗河中節導¶
<pb:KR2k0049_WYG_030-21a>¶
　小河下節導高河胥置堰後澗水不足洪洞知縣王¶
　彧以通霍副霍二渠餘流入汾可惜令民易地開渠¶
　自縣北賈村導二渠餘𣲖經城南合澗水亦名利澤¶
　渠溉營裏西池王村安樂村張村上下橋臯陶陽曲¶
　等村與舊利澤渠名同實異後續開渠亦廢嘉靖二¶
　十七年臨汾民爭水知縣趙宸考遺事如右因書之¶
　俾後爭水者有考焉¶
　小霍渠即通霍渠溉七溝地後額不及半又多為汾¶
<pb:KR2k0049_WYG_030-21b>¶
　水所没明崇禎間渠規無定例渠長張雲翼酌期知¶
　縣楊天精給灰印以防爭至今民賴之¶
國朝順治間汾水復衝塌槽南高公副霍三溝渠知縣¶
　洪其清令灣裏窩舗前官路西開渠道有條例渠册¶
　隂應節記(以上霍/泉渠)¶
　潤源渠在縣東三十里郭盆鎮南宋天聖四年於五¶
　龍廟下澗中置堰赤沙河底開口導水溉蘇村蜀村¶
　故縣董寺李堡周村辛堡梗璧朝陽城東九村地十¶
<pb:KR2k0049_WYG_030-22a>¶
　一頃四十畝有竒明永樂間山水漲古渠衝絶脩築¶
　輒廢嘉靖三年渠長李文傑告分廵僉事董琦知縣¶
　孫巨鯨開鑿石口導水溉田如故¶
　沃陽渠一名廣陽渠相傳劉淵開在縣東三十里餓¶
　虎崖下下魯村東於澗水中置堰導水流至下魯村¶
　又西南流至尹璧村南入水口上流溉李村師村郭¶
　上薄村景村范村董莊馮張燕璧董保社村北羊等¶
　鄉地千頃有竒遺址尚存後於張村澗中開渠導水¶
<pb:KR2k0049_WYG_030-22b>¶
　溉張村范村秦璧姚荘崖下等村地亦名沃陽今溉¶
　田三百畝¶
　陳珍渠在縣東三十里郭盆里引澗水溉地六十畝¶
　先濟渠在縣東三十里下魯里引澗水溉地二頃五¶
　十畝¶
　長潤渠在縣東三十里郭盆里引澗水溉蜀村故縣¶
　董寺三村地十頃八十畝¶
　衆議渠在縣東二十五里蘇村里引澗水溉地一十¶
<pb:KR2k0049_WYG_030-23a>¶
　三頃¶
　沃陽渠在縣東十五里故縣里引澗水溉沃陽村范¶
　村董寺地二頃四十畝¶
　晉源渠在縣南三里火星營引澗水溉地三頃有竒¶
　今溉田一千七百畝有竒¶
　小渠在縣南二里姚荘里引澗水溉地二頃五十畝¶
　麗澤渠在縣南二里西池引澗水溉西池王村張村¶
　東左臯陶上橋下橋陽曲羊獬九村地三十頃十畝¶
<pb:KR2k0049_WYG_030-23b>¶
　有竒¶
　要截渠在縣南二里秦堡里引澗水溉地十頃有竒¶
　廣利渠在縣南二里引澗水溉地四頃二十畝¶
　晉源渠在縣徳化坊引澗水溉地三十五頃　即公¶
　孫渠也在縣南十五里汾水乆淤¶
　園渠在姚荘里引澗水溉地一十頃八畝(以上澗/河渠)¶
　通利渠在縣西北三十里金興定二年縣民閻張創¶
　置自趙城石字村灘内置堰開渠導汾水下流溉趙¶
<pb:KR2k0049_WYG_030-24a>¶
　城石字馬牧二村地洪洞辛村北段南段公孫程村¶
　李村社戍七村地臨汾羊黄西羊黄南大明閻侃呉¶
　村大澗王曲孫曲九村地共二十一村地二百二十¶
　六頃八十二畝渠舊名閻張云¶
　興利渠在縣北半里永安里引汾水溉地二頃五十¶
　畝後廢¶
　續公渠即小霍渠内高公溝地汾水侵塌没一千畝¶
　有竒河西灘地是也張雲翼等瀕河西開渠道接汾¶
<pb:KR2k0049_WYG_030-24b>¶
　水灌溉名續公上自趙城王村開口引水下至縣境¶
　北段里退水溉張家荘宋家荘賈村共地四百畝有¶
　竒(以上汾/河渠)¶
　清泉在縣東十里源出董寺村西尚家泉宋慶厯間¶
　民以銀易泉開渠導水西流溉梗璧城東磨灣城東¶
　南安流門外小橋東地一十頃四十畝有竒西流為¶
　副清渠即清泉下流也溉城西南地一頃有竒又導¶
　澗水為清潤渠溉徳化坊地一頃五十畝¶
<pb:KR2k0049_WYG_030-25a>¶
　連子渠在縣東二十里北張里引泉水溉地十頃有¶
　竒¶
　䨇泉在縣東二十里師村北金明昌五年里人文都¶
　等疏導一出龍王溝一出小舌溝溉田半頃有竒¶
　華池泉在縣東十里李保村南西流入清泉渠經城¶
　東溉地五頃有竒¶
　寳泉在縣南三十里侯泉村南溉地一頃有竒¶
　東坡小泉在縣南三十里孫保村東引泉水溉地五¶
<pb:KR2k0049_WYG_030-25b>¶
　十畝¶
　深泉在縣南二十里侯泉村東溉地一頃有竒¶
　普潤泉在縣西二十里萬安鎮西百步泉水混出溉¶
　田三頃六十畝有竒¶
　普濟泉在縣西二十里萬安鎮西北百步溉田三頃¶
　八十畝有竒(以上/泉水)¶
　洪洞縣南有澗支流湓入嵗賦菑楗調徒遏之宋仁¶
　宗時洪洞令李周始築新堤民不告病¶
<pb:KR2k0049_WYG_030-26a>¶
　金大定十一年時洪洞趙城争水嵗乆至二縣不相¶
　婚嫁部檄委岳陽縣令麻秉彜前此司水者贓穢狼¶
　藉秉彜盡置於法自是無訟二縣之民刋石以紀其¶
　事¶
　元中統間萬户侯鄭鼎導汾水溉洪洞田千畝有竒¶
　建横澗橋以便行旅¶
　明洪武三年知縣楊茂建縣境橋梁¶
　嘉靖二年知縣孫巨鯨重開潤源渠溉八村田¶
<pb:KR2k0049_WYG_030-26b>¶
　嘉靖二十年知縣陳宗仁築䕶城堤¶
　明縣志汾水渾濁瀕河居民穿渠溉田其利無幾夏¶
　秋水暴漲兩岸輒没舊河身不甚濶今七倍於昔漸¶
　徙而東去城伊邇¶
　明縣志瀕澗河居民多引溉田夏秋雨暴漲坍臨崖¶
　地且盡𢎞治十七年水北溢塌城垣知縣鄭選令義¶
　官張滿築堤䕶之袤二百丈高一丈有竒後堤寖圯¶
　嘉靖二十二年知縣陳宗仁復砌以石迄今賴之¶
<pb:KR2k0049_WYG_030-27a>¶
　浮山縣¶
浮山縣多崇山峻嶺並無渠道雖有數小河雨降則盈¶
雨止即涸難資灌溉¶
　舊志潏泉見臨汾縣¶
　澇水見臨汾縣¶
　栢河水在縣北源出東山居民引以溉田¶
　楊村河在縣北源出東山經流楊村民引以溉田¶
　永惠泉在縣東天壇山西麓居民乏水鑿石引泉蓄¶
<pb:KR2k0049_WYG_030-27b>¶
　水石窩中取之不竭民甚便焉故名永惠¶
　南河在縣南一里邑鮮水利獨南河有溉灌園圃之¶
　益¶
　　潏水為利於臨汾而不能為利於浮山縣志稱縣¶
　　境無水利獨南河灌園之利居多者以潏澇暨它¶
　　河水卑地高難於引溉也¶
　趙城縣¶
霍泉渠¶
<pb:KR2k0049_WYG_030-28a>¶
北霍渠水出東南四十里廣勝里霍山南麓溉東南四¶
十里柴村等二十四村田至城北高崖村止¶
南霍渠與北霍渠同出霍山溉東南四十里道覺等四¶
村田至洪洞縣止¶
清水渠係北霍渠遺漏之水溉東南十五里李宕等七¶
村田至大李宕村止¶
　　以上三渠胥引霍泉設渠長渠司溝頭¶
　汾河縣¶
<pb:KR2k0049_WYG_030-28b>¶
上廣濟渠引城西汾河繇嵇村田溉至城西五里李村¶
止¶
下廣濟渠引城西汾河繇嵇村溉城西二十里好義里¶
城西十里安定里至城西十里登臨里止¶
　　以上二渠胥引汾水設渠長渠司溝頭¶
　舊志霍泉源出城東南四十里霍山南麓唐貞觀間¶
　引水分二渠名北霍南霍以十分為率趙城得水七¶
　分洪洞得水三分宋金間定水利胥有碑　北渠分¶
<pb:KR2k0049_WYG_030-29a>¶
　三節溉趙城永樂等四十六村田五百九十二頃有¶
　竒　南渠分五道一即南霍一曰九成與南霍實一¶
　道以上下流分二名一曰小霍溉道覺等四村洪洞¶
　曹生等十三村共田一百六十餘頃一曰大霍乃澗¶
　槽止動水磨一曰清水亦合北霍諸陡門及截大虫¶
　堰郭北澗諸水成渠溉營田等八村洪洞苗村等六¶
　村共田一百三十五頃有竒餘詳洪洞¶
　北霍渠(分三/節)¶
<pb:KR2k0049_WYG_030-29b>¶
　南霍渠(分五/道)¶
　南霍渠　九成渠　小霍渠　大霍渠　清水渠¶
　大澤渠在縣東北二十里源出霍山元中綂四年引¶
　至梗璧等里十三村溉田一十頃西入於汾¶
　清水渠有二一在城東三十里聚引北霍瀝漏水及¶
　各堰涓滴透漏之水并北霍渠内虞家澗水胥得水¶
　八毫四絲一在城東二十里亦得三項水并為一渠¶
　溉趙城洪洞兩縣十四村地一千四十頃七十六畝¶
<pb:KR2k0049_WYG_030-30a>¶
　有竒北霍發源霍山麓下西流溉梗璧等三村清水¶
　水勢與北霍渠不同其利一也¶
　通霍渠明洪武五年洪洞民辨明分北霍至趙城南¶
　霍至村名通霍渠溉田六頃有竒¶
　副霍渠明洪武三十五年羅漢寺僧李妙智分小霍¶
　支流至趙城北南洞里名副霍渠溉田二千頃有竒¶
　利澤渠明正綂間知縣王彧以汾河利澤渠湮圯令¶
　民繇縣西北二里賈村引南北二霍渠經城南合大¶
<pb:KR2k0049_WYG_030-30b>¶
　澗河亦名利澤渠共溉田千頃有竒¶
　　以上各村鑄立陡門一座其分寸陡口具載渠條¶
　　無得増減渠底濶一丈六尺分為三節週而復始¶
　　焉¶
　北大澗在北一里出霍山觀音溝中居民或用以溉¶
　田但暴漲亦能為害西入河¶
　北小澗在北二十里益昌舗出霍山谷中利害參半¶
　經跑地橋西入汾¶
<pb:KR2k0049_WYG_030-31a>¶
　宋慶厯五年趙城民郭逹古與洪洞民燕三争水遂¶
　定水利碑銘一座¶
　蘇祐逌旃璅言霍山下龍祠皇通渠灌田界以漕石¶
　趙城什之七洪洞什之三無混於多寡兩邑人至今¶
　免於争競功竭心思前人偉矣蔚州水利鐡板分限¶
　如漕石晉祠惟築堰浚渠嵗有勞費有田則用水有¶
　水則用力力之多寡視田刻石紀事亦免於競¶
　　以上霍泉渠¶
<pb:KR2k0049_WYG_030-31b>¶
　善利渠元中綂二年渠長郭元長等濬渠引汾水溉¶
　石明等里地至今賴之¶
　通利渠在西三里金縣民閻長導汾水為渠溉趙城¶
　洪洞臨汾三縣田名閻長渠詳見洪洞縣¶
　李東陽利澤渠記元中綂間有引汾水者繇趙城衛¶
　店堰而東流合霍澗二水為渠以溉趙城洪洞臨汾¶
　三縣田四萬畝至順元年晉寜路逹嚕噶齊多爾濟¶
　因地震渠壊又浚汧口五十二小夾口十有九桔橰¶
<pb:KR2k0049_WYG_030-32a>¶
　䕶夫皆具以教農興事國朝嵗乆池湮水壅成化甲¶
　辰大旱太守請於當路重浚此渠引汾水於洪洞西¶
　北築&KR0309;以截其流復取霍澗之合流於羊獬&KR0309;鑿池¶
　四區窪而級之以為凳槽渟洩斯水又於高河築&KR0309;¶
　二丈窪十有四節啟閉以時灌溉沃饒引其餘水入¶
　流城中資萬室飲傍水地價頃至十倍矣¶
　　以上汾水渠¶
　　趙城縣有五渠北霍南霍清水三渠源發霍山麓¶
<pb:KR2k0049_WYG_030-32b>¶
　　上廣濟下廣濟二渠引汾河水繇霍州而入趙城¶
　　者也舊例各渠嵗舉老成正直一二人充渠長給¶
　　木戳以專責成渠長下設水廵數名查水之上下¶
　　又設溝頭數名理渠之通塞至於引溉凡各村總¶
　　滙地俱設陡口一座平時則閉需水則開輪日按¶
　　時週而復始繇近及逺繇高至卑無違渠制自無¶
　　争截之弊¶
　宋太平興國三年正月甲午浚汾河　是時太原未¶
<pb:KR2k0049_WYG_030-33a>¶
　平所浚者當自趙城以下(徐彦伯汾水新船賦水之/積也厚船之動也捷㢠廻翔)¶
　(並騖識波上之雙鳬倐/忽孤飛見天邉之一葉)¶
　太平縣¶
豁都峪尉□峪渠(豁都峪西北三十里侯村北尉□峪/西北一十五里尉村北二峪水胥繇)¶
　(鄉寜縣/西來)¶
侯村荘縣北二十五里旱渠二道溉地一十六頃有竒¶
常村荘縣北二十五里旱渠二道溉地二頃三十三畝¶
西安平荘縣西北二十里旱渠一道溉地五頃二十七¶
<pb:KR2k0049_WYG_030-33b>¶
畝¶
呉村荘北二十一里旱渠二道溉地二頃二十五畝¶
南焦彭荘北十五里旱渠一道溉地一十頃五十三畝¶
姚吉村北二十里旱渠二道溉地二頃有竒¶
三公村荘西北十里旱渠一道溉地五頃有竒¶
柴王荘南二十五里旱渠一道溉地一十頃¶
申村荘北二十五里旱渠一道溉地二十二頃¶
古城鎮北二十五里旱渠二道溉地二十四頃¶
<pb:KR2k0049_WYG_030-34a>¶
南高荘西北三里旱渠一道溉地一頃五十七畝¶
蟠桃荘西北二十里旱渠二道溉地三十三頃六十畝¶
尉村荘西北十五里旱渠二道溉地三十八頃一十畝¶
有竒¶
北膏腴荘西十里旱渠二道溉地五頃八十一畝有竒¶
南膏腴荘西十里旱渠一道溉地一頃有竒¶
西中黄荘西北十里旱渠一道溉地三十頃二十畝有¶
竒¶
<pb:KR2k0049_WYG_030-34b>¶
北焦彭荘北十五里旱渠一道溉地二頃一十五畝¶
景毛荘東北二十五里旱渠一道溉地一十六頃有竒¶
　　以上共旱渠二十六道溉地二百一十七頃七十¶
　　八畝有竒胥待雷鳴水發始能引溉¶
九汧在縣北十五里繇站里荘至古城鎮十里九汧夏¶
秋間大雨施行水自西山來洪流駢發凡傍汧諸村與¶
洲渚埒而町畦亦爭灌溉焉¶
太平縣汾河經流四十里但兩岸俱係高崖近河民田¶
<pb:KR2k0049_WYG_030-35a>¶
不能開河引灌惟有旱渠二十六道分定石口石界各¶
立渠長司之¶
汾河入縣境流逕三十餘里夾岸居民有灘田之利亦¶
有衝嚙之患¶
　舊志豁都峪在縣西北三十里侯村北渠始開於金¶
　皇綂四年上汧溉西侯東侯地滿峪蘭閘下汧溉東¶
　侯吉村姚村呉村常村東安平南安平北姚古城鄧¶
　村董村柴王申村共十四村地其由渠而分者有高¶
<pb:KR2k0049_WYG_030-35b>¶
　原汧老灘汧古城汧溉六村地又有中原汧常村汧¶
　餘水入汾¶
　尉㠔峪在縣西北一十五里尉村北渠始開於金皇¶
　綂四年溉田十六村尉村三公村北膏腴南膏腴孝¶
　村良陌西黄北黄西曹路南黄程嬰村焦彭相李站¶
　里盤道西安平餘水入汾¶
　大柴峪在縣西八里南膏腴里水㣲溉田不能夥¶
　煤峪渠在縣西二十里賈崗堡西水㣲溉田不能夥¶
<pb:KR2k0049_WYG_030-36a>¶
　　以上諸峪水皆繇姑射山出夏秋間大雨泛漲溉¶
　　田者資之謂之雷鳴水¶
　靈景泉一名玉泉在縣東北二十五里景毛村南溉¶
　田四村景毛四日南高二日北高四日西郭三日水¶
　至西郭村西潛流地中村東復見入於汾¶
　靈源泉在縣東北三十五里陳郭村西南明嘉靖二¶
　十一年墊塞¶
國朝康熈六年居民尋故道開之十年知縣何煒然相¶
<pb:KR2k0049_WYG_030-36b>¶
　地度工泉復突溢¶
　白波泉在縣東南二十五里永固村¶
　清水泉在縣西門外北偏週一畝二分溉田者以桔¶
　橰取之其地宜蘆葦遶流過城南關而東¶
　焦村泉在縣西南十五里焦村西北相傳晉獻公都¶
　絳時引水入城後塞今渠跡存明嘉靖間知縣耿儒¶
　議開未果¶
國朝康熈七年知縣侯有生開之不克成¶
<pb:KR2k0049_WYG_030-37a>¶
　下尉泉在縣東下尉村西北流細而長地有葦¶
　孔天孕太平縣肇興水利記嘉靖乙卯分廵河東東¶
　陽趙公祖元為民行水溉田而教以水車之法如江¶
　南諸郡邑悉令民平地畝作渠塘造水車以援水縣¶
　令鄒學書日置水車截七具灌田二千畝有竒¶
　郭俊卿臨汾橋記西溝下澗水為害昔人計祛之正¶
　徳五年創造臨汾橋一孔嘉靖三年増而為三¶
　岳陽縣¶
<pb:KR2k0049_WYG_030-37b>¶
藺河渠發源寳豐村經唐城義寜上縣至和川渠四道¶
溉水地¶
唐城村四十八畝村西開渠¶
義寜村四十八畝村西開渠¶
上縣村三十畝村西北開渠¶
和川村九十八畝村西開渠¶
　　藺河水淺狹水力日溉地一十五畝繇上至下周¶
　　而復始渠長司之其邑左右山上有旱地五百畝¶
<pb:KR2k0049_WYG_030-38a>¶
　　有竒不能鑿山開渠引水¶
澗河渠源二肇流安底村千佛溝經城東門外至澗上¶
村流入洪洞縣境渠八道溉水地¶
下陽荘一十八畝村東北開渠¶
瓦罐溝二十二畝村西北開渠¶
東門外一百三畝城北開渠¶
南壇下一百八十二畝壇北開渠¶
灣衷村二百二十畝城南開渠¶
<pb:KR2k0049_WYG_030-38b>¶
張荘村六十三畝村北開渠¶
五馬村五十畝村西北開渠¶
澗上村一十二畝縣南十五里舗下開渠¶
　　澗河渠歳&KR0848;渠長總司之夫一名司地二十畝一¶
　　夫用水一口一夜週而復始如水盛一夫溉訖聽¶
　　接溉水縮竢輪溉其它左右村荘有旱地七百畝¶
　　有竒距河一二里有差胥隔石山不能鑿井引水¶
朱家窰山溝渠源出永樂里范寨村經朱家窰侯賈村¶
<pb:KR2k0049_WYG_030-39a>¶
至偏澗村入洪洞境渠二道溉水地¶
水荘村二十五畝村東北開渠¶
偏澗村五十四畝與五馬村同用一渠水¶
　　五日一週渠長司之其它胥石山¶
　　以上十四渠共溉地九百八十六畝胥設渠長夫¶
　　頭争截者究¶
　舊志便民渠在縣治前¶
　高璧渠在縣東一百里淘漚村明洪武七年引屬寨¶
<pb:KR2k0049_WYG_030-39b>¶
　溝水流至高璧村溉田¶
　大澗渠溉田七頃七十畝¶
　寺頭荘渠溉田二頃五畝¶
　下治渠溉田二頃六十畝¶
　東鄔嶺渠溉田一頃七十四畝¶
　賈寨渠溉田一頃¶
　獅子溝渠溉田二頃¶
　曲沃縣¶
<pb:KR2k0049_WYG_030-40a>¶
縣東南沸泉水渠繇絳縣流入分水渠溉六村田¶
景明村(在東南自八/里至二十里)林交村(在東南自十五/里至十八里)白水村(二/十)¶
(里/)下郇村(十八里至/二十里)東明徳村(十五/里)西明徳村(十五/里)¶
縣東北温泉水渠分溉二十一村田¶
東海村(二十/五里)西寜村(十/里)東寜村(十/里)東許村(十二/里)西許村¶
(十一/里)庭城村(東/北)新荘村(二十/里)河上村(十六/里)東常村(十七/里)¶
西常村(十六/里)北常村　郇村(二十/里)吉許村(二十/里)周荘村¶
(十九/里)縣册村(二十/二里)王村(自二十五里/至二十七里)焦莊(三十/四里)羊舌村¶
<pb:KR2k0049_WYG_030-40b>¶
(二十/四里)常家圪㙮(二十/五里)西海村(二十/五里)南韓村(二十/七里)¶
　　以上各渠胥立渠長甲頭按時輪灌¶
曲沃縣沸泉源出絳縣入縣境開渠六道又有温泉源¶
出縣東海頭村開渠二十一道各引溉地歳立渠長甲¶
頭各司其事¶
　舊志沸泉在縣東南二十里景明村源出絳縣入曲¶
　沃境有分水渠明成化間民争水數十年不息知縣¶
　劉璣鑄鐡斛定分數西孔六分北孔四分訟始息至¶
<pb:KR2k0049_WYG_030-41a>¶
　萬厯間奸民毁斛復啟争知縣蒯諫更鑄鐡斛公分¶
　溉田凡六村景明二十里林交二十里白水二十里¶
　下郇二十里東明徳十五里西明徳十五里詳見碑¶
　記¶
　温泉在縣東三十里海頭村又名七星泉又名七星¶
　海以泉有七也溉田二十一村張亭村今改西寜村¶
　東寜村西許村東許村庭城村十五里靳荘村河上¶
　村西常村東常村北常村今改小荘村郇村吉許村¶
<pb:KR2k0049_WYG_030-41b>¶
　西縣冊村今改周荘村東縣冊村北王西村今改焦¶
　荘村北王村西陽城村今改羊舌村郭寺承荘今改¶
　常家圪㙮温泉村其村入北王村郇荘村今改西海¶
　村東韓村今改南韓村¶
　清水河在縣南合絳縣景明諸水北流入澮溉四村¶
　田西周十里上裴荘十三里下裴荘十一里交里十¶
　里¶
　濟溪在城南源出紫金山麓澄澈細流居民引灌田¶
<pb:KR2k0049_WYG_030-42a>¶
　園¶
　龍底泉二一在林交村平地湧出居民引以溉田一¶
　在氷巖下晉時架水入城環遶宫殿今廢¶
　拔劍泉在任荘南民引以溉田¶
　金溝泉在隘口村民引以溉田後廢¶
　溢溝泉在東閆里民引以溉田¶
　夢感泉在柴村後塞成化中知縣劉璣濬復仍塞今¶
　濬居民引以溉田¶
<pb:KR2k0049_WYG_030-42b>¶
　滿水井二一在濟溪一在東陽里深八尺周丈餘水¶
　自底湧出¶
　温泉在海頭村宜蓮平陽府志其水冬則温氣如雲¶
　霧春半里人用以灌田秋半為渠滙於滏¶
　翼城縣¶
澮河渠十一道¶
大石村二道(在東北/十里)石橋村二道(在東/五里)喬家荘(在/東)殷荘¶
村(在/東)治子地二道(在東十/五里)堯都村(在西/十里)下陽村(在西南/二十五)¶
<pb:KR2k0049_WYG_030-43a>¶
(里/)合雲村(在西南二十/里四水合流)¶
　　以上渠十一道胥引澮河然俟水漲乃能溉地旱¶
　　暵輒涸坼不能溉矣¶
灤池渠二道(溉一十/二村)¶
南梁村(在東南/十五里)澗峽村(在東/南)清流村(在東南/十七里)故城村(在/東)¶
(南十/五里)呉村(在東南/十五里)北常村(在東南/十里)武池二村(在南/十里)馬冊¶
村(在南十/八里)南史村(在東南/三里)東鄭村(在南十/五里)西張村(在西/北五)¶
(里/)¶
<pb:KR2k0049_WYG_030-43b>¶
玉龍泉渠二道(源出絳縣賀水與絳縣/民輪溉在縣境溉二村)¶
西賀水村(在南二/十里)中賀水村(在南二/十里)¶
沙泉水渠二道(溉二/村)¶
東尹村(在東南/二十里)西尹村(在東南二/十五里)¶
釵股泉渠一道(溉一/村)¶
感軍村(在西十/三里)¶
　　以上渠十八道胥古渠也渠長司之定有成規其¶
　　它地多高亢不能開渠¶
<pb:KR2k0049_WYG_030-44a>¶
　舊志澮河出烏嶺又一源出佛山下合流而西入汾¶
　河邑東南居民多導以溉田¶
　灤水源出翔臯山分流二渠溉東南十二村田至李¶
　村與澮水合唐嗣聖中知縣張懐器導之明𢎞治間¶
　涸數年復出¶
　賀水源出絳縣東賀水村溉縣境中賀水西賀水西¶
　荘三村田三村舊名馬宣荘水西與灤水合水經所¶
　云有賀水東出近川西南至澮交入澮者是也¶
<pb:KR2k0049_WYG_030-44b>¶
　沙泉在縣東南十五里下流村溉白馬里東尹西尹¶
　二村田各二項五日輪灌邑人王泰有記申明約束¶
　馬泊泉在縣北二十五里壽城村北覆釜山下土人¶
　傳有人以襖塞之泉遂不湧因易名曰襖泉居民導¶
　以溉田¶
　石橋渠有東河渠南河渠石雲渠下陽渠胥出澮河¶
　溉田一頃六十七畝八分¶
　盧照隣張懐器去思碑縣東有翔臯泉者公之奨勸¶
<pb:KR2k0049_WYG_030-45a>¶
　咸令導引五鄉之境同沾此澗遂得三春桃花迸出¶
　長渠之口九秋萍葉平縁廣路之漘激溜瀠紆分源¶
　溉灌是以竒樹蓊鬰芳畦靃靡紫穂飄香青花吐色¶
　城郭之内士庶繁多井泉鹹苦泥而不食公憂人是¶
　務濟物為心畫計陳謀踰溪越澗旬有二日克就其¶
　功引靈𣲖於中衢控清瀾於上陌競列園亭争開池¶
　沼故得舊井甘冽新田沃饒¶
　唐永徽元年曲沃令崔翳於縣東北三十五里開新¶
<pb:KR2k0049_WYG_030-45b>¶
　絳渠引古堆水溉田百餘頃¶
　金段天章翼城縣尹楊宜時墓表南川水利灌田甚¶
　廣數村争訟不已君為斷理皆服其平至今以為定¶
　例民立祠祀焉¶
　明王泰沙泉記縣城南半舎許下流里西有二泉即¶
　志名沙泉者也流而溉白馬里西尹及白馬里東尹¶
　二村田各二頃每村五日輪灌二村人舉鍤如雲決¶
　渠成雨皆泉之利也西尹故渠經東尹並壑行成化¶
<pb:KR2k0049_WYG_030-46a>¶
　辛丑夏故渠為山水所衝齧淪於壑工不可施水遂¶
　為東尹所專自是西尹民始病部使者命縣治之事¶
　未就𢎞治庚申泰安張公忠知縣事躬誼按視得故¶
　渠南七家地可渠乃倍直易之為渠長六百尺廣五¶
　尺水乃復行而西尹之受渠水者皆復其舊矣　本¶
　村水利五甲共之每甲輪一晝夜約盜水者罸白粲¶
　一石作修渠費¶
　汾西縣¶
<pb:KR2k0049_WYG_030-46b>¶
汾河渠¶
南關鎮渠乃汾西靈石二縣彚合水源也繇靈石下灘¶
渠起至道美河頭止¶
王荘村渠乃汾西靈石霍州彚合水源也繇川牛坪起¶
至石灰窰止¶
楊家荘渠西南四十里頭化里水源繇泉窊裏起至三¶
教村風子口止¶
小河村渠南六十里水潤里水源繇三教村風子口起¶
<pb:KR2k0049_WYG_030-47a>¶
至村東止¶
乾河村渠在南小源繇小河村東起至石坂底止¶
師家荘渠南六十里水潤里水源繇石坂底起至村南¶
小店止¶
　　以上共渠六道繇靈石縣下灘渠起自上及下以¶
　　次溉灌渠長司之¶
汾西縣西北胥髙山田藝山上無渠道惟東南近汾河¶
有六村引渠¶
<pb:KR2k0049_WYG_030-47b>¶
　舊志善利渠七¶
　南關(靈/石)王荘　水潤鎮(南六/十里)師家荘(南六十里/水潤鎮)後團¶
　栢(南五/十里)伏朱(南九/十里)前加樓(東三/十里)¶
　小河村渠(南六十里/水潤里)¶
　上團栢渠(南五/十里)¶
　猛水渠四¶
　下團栢(南五/十里)棗平(南五十里/團栢里)水潤鎮(南六十里知/縣蒋鳴龍開)衛¶
　家灘(東南七/十里)¶
<pb:KR2k0049_WYG_030-48a>¶
　新修猛水渠二¶
　回坡底(南九十里/伏朱里)張端(南九十里/伏朱里)¶
　靈石縣¶
汾河渠¶
　北鄉水地¶
索洲鎮古渠溉地二百六十五畝¶
水頭鎮新開渠溉地一百二十畝¶
　西南鄉水地¶
<pb:KR2k0049_WYG_030-48b>¶
張家荘新開渠溉地二百八十畝¶
梁家圪㙮村新開渠溉地三百二十畝¶
夏門村古渠溉地二百八十畝¶
道美村古渠溉地二百四十六畝¶
石櫃村古渠溉地二百六十三畝¶
南關村新開渠溉地三百五十畝¶
　　以上八渠胥引汾河渠長司之¶
泉水渠¶
<pb:KR2k0049_WYG_030-49a>¶
　東南鄉水地¶
逍遥村古渠溉地二百五十畝¶
王家溝村古渠溉地二百五十畝¶
仁義鎮古渠溉地二百七十畝¶
荘立村古渠溉地二百九十四畝¶
河南村古渠溉地一百七十畝¶
栢澮渠古渠溉地二百五十畝有竒¶
㙮口村古渠溉地二百九十畝¶
<pb:KR2k0049_WYG_030-49b>¶
西村古渠溉地三百六畝¶
　東北鄉水地¶
栢溝村古渠溉地五百一十四畝¶
集廣古渠溉地三百二十畝¶
静昇村古渠溉地五百一十五畝¶
蘇期村古渠溉地四百二十畝¶
王中村古渠溉地二百一十畝¶
　　以上十三渠胥引東山泉水渠長司之¶
<pb:KR2k0049_WYG_030-50a>¶
　　共水地六千一百八十三畝有竒葢靈石縣多山¶
　　田而開渠引水之地為數不甚夥¶
　舊志小水北渠知縣路一麟開溉田八十畝有竒¶
　小水河源出縣東北四十里綿山白石谷居民引渠¶
　灌田興地峪河在柏溝村北源出介休五龍溝靈石¶
　北㙮溝諸澗水流經旌介等村水利二縣均之㑹小¶
　水河入汾¶
　城下三渠縣中舊無井乃於城垣下鑿三暗渠一在¶
<pb:KR2k0049_WYG_030-50b>¶
　東門一在北門胥引導小河之水一在西門引汾水¶
　灌溉澣濯取資為便¶
　萬金堤即北門外小水河堤也縣當東山諸水下流¶
　始開縣治築以䕶城屢塌屢修明萬厯乙亥知縣白¶
　夏加築堅厚易名萬金堤後暴漲逼堤歳塌圯¶
國朝順治間知縣李來麟李廣繼修康熈十年塌一百¶
　丈有竒水浸東南門内知縣侯榮圭復修砌¶
　明景泰七年知縣范寜築堤捍城¶
<pb:KR2k0049_WYG_030-51a>¶
　辛珍郭家溝橋記二山密相聯比而溝夾焉歳雨集¶
　則綿山及衆壑之水&KR1043;洞奔趨正綂間内臣郭閲兹¶
　險難僉丁趨事成而復圯嘉靖元年御史王公等命¶
　劚石常家山之阿輦材汾曲砥其塘以壮基邪其旁¶
　以殺水之勢導之汾以為水之歸水洩則制備矣¶
　霍州¶
汾河渠¶
什字村總渠一道小渠三道溉地二百八十畝¶
<pb:KR2k0049_WYG_030-51b>¶
許村在州西總渠一道小渠三道溉地四百七十八畝¶
退沙村在州西北總渠一道小渠五道溉地四百八十¶
畝¶
白龍村在州西村上下總渠一道小渠八道溉地六百¶
九十三畝有竒¶
寺荘村在州西總渠一道小渠二道溉地七百三十畝¶
寺荘村東灘總渠一道小渠二道溉地三百四十七畝¶
聖佛村在州南辛置都總渠一道小渠三道溉地一百¶
<pb:KR2k0049_WYG_030-52a>¶
三十一畝有竒¶
聖佛村西灘總渠一道小渠二道溉地一百二十二畝¶
有竒¶
陳村在州西南總渠一道小渠三道溉地八百三十五¶
畝有竒¶
郭荘村在州南辛置都總渠一道小渠一道溉地一百¶
八十三畝¶
辛置鎮在州南辛置都總渠一道小渠一道溉地四十¶
<pb:KR2k0049_WYG_030-52b>¶
畝有竒¶
　　以上共總渠一十一道小渠三十三道溉地四千¶
　　三百二十一畝有竒胥汾河水利也上輪下接古¶
　　有成規¶
　舊志陶唐谷水在州東三十里中有水西流灌田數¶
　百頃¶
　彘水州南谷中西流溉田¶
　石鼻谷水在州南五里即彘水之源引流溉田¶
<pb:KR2k0049_WYG_030-53a>¶
　古魚池在州東八里大張村引渠溉田入汾¶
　方池在州南十五里郭荘引渠溉田¶
　龍池溝在州東北三里泉流溉田¶
　霍泉源出霍山南麓分南霍北霍二渠以溉霍州趙¶
　城洪洞田¶
　章丘泉在州東十里丘家崖下散流入彘以溉田¶
　普濟泉在州南十里明萬厯間知州張文炳引水溉¶
　田¶
<pb:KR2k0049_WYG_030-53b>¶
　圓泉在州南十五里隂地村引渠溉田¶
　邢家泉在州東北三里引流溉田¶
　羅頭泉在州東北三十五里馮村東溝南流溉田入¶
　汾¶
　馬跑泉在州北四十里唐太宗取雀邑時有杜十萬¶
　者以餉師功求泉為己利遂賜之至今惟杜荘得溉¶
　田¶
　鴨底渠在州東北三十里師家泉引以溉田¶
<pb:KR2k0049_WYG_030-54a>¶
　碧玉渠在州東北十里許村崖下引汾水溉田¶
　義成渠在州東南三十里出義成谷中西流溉田¶
　官渠在州東合大張等村引流入渠溉田又有白龍¶
　渠寺荘渠胥在州西導汾流溉田¶
　　津梁¶
　臨汾縣¶
西橋渡在西門外二里夏秋汾水漲溢以舟渡寒沍則¶
造橋嘉泉渡　呉村渡胥在西汾河上¶
<pb:KR2k0049_WYG_030-54b>¶
永利橋在城内明徳坊永利池上洪武間知府徐鐸建¶
公濟橋在北五里嘉靖五年知府王溱建¶
金店橋在西二十五里元大徳二年邑民石城修¶
雲津橋在西南二十五里平水祠前清音亭畔¶
盧僧橋在東關西北門外明𢎞治間僧建¶
三氏橋在北關外明嘉靖間典史解廷玉諸生陳道中¶
續孟初三人建¶
呉村橋在北二十五里明𢎞治間建¶
<pb:KR2k0049_WYG_030-55a>¶
王門石橋在西北三十里雍正八年建¶
康荘永濟橋雍正元年建¶
　襄臨縣¶
郭村渡在東門外汾河上¶
北陳渡在東南五里¶
東徐渡在南一十五里¶
大陳渡在南二十五里¶
飛虹橋在西南三十里義店村元至大中建衆木攢成¶
<pb:KR2k0049_WYG_030-55b>¶
不見斧痕土人名魯班橋¶
晉橋在縣北門外宋嘉祐六年建明萬厯癸丑水沖毁¶
甲寅知縣馬逄臯重修¶
龍飛橋在西南二十里龍鬬谷金元貞二年建¶
遺愛橋在東南十五里北鄧村元大徳六年建土人傳¶
晉鄧攸嘗建此名愛橋後人因名遺愛橋¶
髙石橋在北二里臨汾縣界¶
　洪洞縣¶
<pb:KR2k0049_WYG_030-56a>¶
惠逺橋在縣北五里官荘村西南為南北通衢金天徳¶
二年僧文妙募建用防險東流霍水以利灌溉¶
國朝康熈三十三年縣丞沈青標修後知縣杜連登重¶
建¶
濟川橋縣西二里即汾河橋樹棹架木上加方板繫以¶
鐡繩圍以木欄¶
通泗橋在縣南門外即澗河橋也明洪武二年知縣楊¶
茂重修後廢(橋邊二樹舊/號將軍柳)¶
<pb:KR2k0049_WYG_030-56b>¶
羊獬橋在縣南二十五里羊獬村明萬厯間知縣熊鎡¶
修¶
大石橋在縣西十里公孫洞西南¶
𢎞濟橋在縣東七里康熈一十一年知縣鄧㟶重建¶
聚瑞橋在縣城南順治十五年知縣趙三長朱璘増修¶
汾州善人橋在縣西二里明萬厯中鄉民尚天福建¶
國朝順治十六年鄉民師邦勝重建有碑記¶
　浮山縣¶
<pb:KR2k0049_WYG_030-57a>¶
南畔橋在縣南四十里¶
趙荘橋¶
大口橋¶
刺廟橋¶
　趙城縣¶
關神橋在東四十里上濶一丈壘小堰於旁下以流霍¶
泉之水上以瀉山澗之水¶
永利橋北二十里明嘉靖四十三年建¶
<pb:KR2k0049_WYG_030-57b>¶
青石橋在縣北五里明嘉靖四十四年建¶
豫讓橋在縣南十里胡麻西里相傳豫讓伏於其下明¶
正綂中知縣何于聰甃石為之改名國士橋倪謙有記¶
嘉靖四十四年署縣事主簿趙田重建¶
屈項橋在南二十里屈項舗¶
　太平縣¶
洪濟橋在縣南關金大定三年建元元綂三年修¶
廣濟橋有三一在縣西門外一在縣西南七里胥明𢎞¶
<pb:KR2k0049_WYG_030-58a>¶
治間建一在縣東北十八里柴王村¶
通善橋在北二十五里古城鎮南¶
臨汾橋在東十五里南賈村¶
仙虹橋在縣東南五里彭村明正徳間建¶
南北雷水橋在北二十五里古城鎮金皇綂四年建¶
義士橋在縣南汾東四十里䝉坑村河溝之上以豫讓¶
名康熈十年知府劉儀恕重修¶
　岳陽縣¶
<pb:KR2k0049_WYG_030-58b>¶
麗澤橋在縣金堆村¶
扶風橋一在縣北門外一在辛荘¶
　曲沃縣¶
通濟橋在縣西南三十里侯馬鎮南澮河上¶
金溝橋在縣西南三十五里隘口金溝水上¶
交橋在縣東南五里澮河上康熈年間邑民任之棟賈¶
生芝募修¶
滏河橋在高縣北¶
<pb:KR2k0049_WYG_030-59a>¶
通津橋在郇村西北¶
月橋在任村¶
獻文橋在驛橋相傳春秋晉獻文子建故村有文子廟¶
後廢¶
　翼城縣¶
廣運橋在水清寨¶
馬柵橋在南十八里馬柵村将軍何斯盛步戰劇呉思¶
明於此¶
<pb:KR2k0049_WYG_030-59b>¶
惠濟橋在縣西閻强上韓二村間¶
信義橋在東南十里北常鎮順治九年建¶
安定橋在北門外¶
阜順橋在縣西關外¶
永定橋在北關外¶
　汾西縣¶
通濟橋在水潤鎮¶
師家荘石橋在師家荘東西跨汾河康熈六十年建袤¶
<pb:KR2k0049_WYG_030-60a>¶
四十五丈廣二丈二尺一十七洞¶
　靈石縣¶
冷泉鎮永固渡在縣北四十里汾河岸靈石口¶
雙池鎮渡　兩渡鎮渡　索洲鎮渡　小水鎮船圪㙮¶
渡　夏門渡　南關鎮渡　美里石曲渡(冬胥/構橋)¶
天險橋在縣南二十五里郭家橋上河東僉事辛珍有¶
記明嘉靖七年知縣蕭騰漢建中空架木以梁萬厯二¶
年知縣白夏易磚仍於橋北傍路鑿弔橋以防兵衝¶
<pb:KR2k0049_WYG_030-60b>¶
仁義橋在縣南仁義河上夏秋撤¶
　霍州¶
鳳棲橋在州北郭外元初元帥程榮建¶
鄭家溝橋在州南五里明嘉靖丁巳朱聰澓修劉熈記¶
霍郡當三晉劇衝而鄭家溝橋又環夾兩山宅幽而勢¶
阻¶
千里徑土橋在千里徑中(唐太宗至此橋斷不能渡相/傳拜禱橋遂湧出痕胥向上)¶
(云今/蹟存)¶
<pb:KR2k0049_WYG_030-61a>¶
　¶
　¶
　¶
　¶
　¶
　¶
　¶
　¶
<pb:KR2k0049_WYG_030-61b>¶
　¶
　¶
　¶
　¶
　¶
　¶
　¶
　山西通志卷三十¶
