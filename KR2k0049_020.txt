# -*- mode: mandoku-view; -*-
#+TITLE: 山西通志
#+DATE: 2015-08-24 22:42:19.661981
#+PROPERTY: ID KR2k0049
#+PROPERTY: BASEEDITION WYG    
#+PROPERTY: JUAN 卷二十
<pb:KR2k0049_WYG_020-1a>¶
欽定四庫全書¶
　山西通志卷二十¶
　　山川(四/)¶
汾州府¶
　汾陽縣¶
狐岐山在縣西南九十餘里孝義界一名薛頡山又名¶
　薛頡嶺勝水出其下¶
白彪山在縣西二十五里馬跑泉出其麓上有龍橋洞¶
<pb:KR2k0049_WYG_020-1b>¶
　方廣十丈闢兩巖石梁横續懸溜滴池土人名北嶺¶
　南為羊耳山石巉峯聳林茂泉飛邑勝境也昔有騶¶
　虞見此故名相傳商遣比干於騶虞山築臺避暑今¶
　汾河濱有比干臺¶
謁泉山在縣北四十里文水界陽為卜山隂為陶山山¶
　下有湯泉一名湯泉山上有石室相傳子夏居此又¶
　名子夏山　水經注文水又南逕縣右㑹隠泉口水¶
　謁泉山之上頂俗云暘雨愆時是謁是禱故山得其¶
<pb:KR2k0049_WYG_020-2a>¶
　名非所詳也其山石岸地險壁立天固崖平有一石¶
　室去地可五十餘丈爰有層松飾巖列柏綺望唯西¶
　側一處得歴級升陟頂上平地十許頃沙門釋僧光¶
　表建二刹泉發於兩寺之間東流瀝石沿注山下又¶
　東津梁渠隠没而不恒流故有隠泉之名矣雨澤豐¶
　澍則通入文水　五朝志隰城有隠泉山¶
將軍山在縣西南十七里東南有桑棗坡西南連石盤¶
　山一名柏山上有柏舊志離石侯牙將趙鼎號白馬¶
<pb:KR2k0049_WYG_020-2b>¶
　將軍遇冦戰没於山民收𦵏山下故名¶
石盤山在縣西十里花枝村高峯名西頂¶
萬户山在縣西二十里高八十丈延袤二十里巔平曠¶
　可營萬室唐人謂之西岡李永山川記堯時洪水諸¶
　山皆没惟此巍存濟者萬户故名¶
柏山在縣西二十里相傳離石侯嵩𦵏萬户山封樹多柏故名¶
石室山在縣西三十里山崖可作居室上多巖洞麻衣¶
　仙姑洞尤著又空王佛巖空王佛棲此土人以抱腹¶
<pb:KR2k0049_WYG_020-3a>¶
　巖為東巖石室巖為西巖¶
向陽峽在縣西三十五里有水流出峽¶
黄蘆嶺在縣西六十里石室山碑麻衣仙姑西河洪哲¶
　里人也聘魏氏孝養舅姑五載嘉遯於汾陽西嶺號¶
　黄蘆山名石室麻衣草履修煉真性魏率家人請歸¶
　姑乃托石壁而入惟有聖手痕存焉厥後顯聖像出¶
　朶乳泉暨五色蛾飛集早禱靡不應¶
鑒谷　代公猗盧將十萬騎從西河鑒谷南出晉軍從¶
<pb:KR2k0049_WYG_020-3b>¶
　蒲坂東度㑹於平陽事不果行鑒谷當即黄蘆嶺¶
羊頭山在縣西北十五里土山戴石形似羊頭　水經¶
　原公水出茲氏縣西羊頭山是合白彪羊頭為一山¶
　也¶
狄谷在縣西北二十里谷中水竹環繞雅有幽致¶
石婆神山在縣西北三十里連萬户山相傳山無水有¶
　老嫗日逺汲以濟人殁而建祠山上故尊之曰神非¶
　陜州店東三里石婆神見夢於皇甫𢎞㸃頭決科比¶
<pb:KR2k0049_WYG_020-4a>¶
　也¶
比干山在縣西北百里相傳商季令比干築城於此¶
　金志西河有謁泉山比干山汾水文水孝義有比干¶
　臺　路史汾之西河縣百二十里有比干山　孔子¶
　手書銅盤銘左林右泉後岡前道萬世之寜茲焉是¶
　寳　魏文帝弔比干文扈陽曜而靈修兮豈傳說之¶
　足竒但至概之不可悛兮寜溘死而不移　李翰殷¶
　太師碑周武下車而封其墓魏孝文南遷而創其祠¶
<pb:KR2k0049_WYG_020-4b>¶
　我太宗有天下禋百神而盛其禮追贈太師諡曰忠¶
　烈申命郡縣封墓葺祠置守塚五家以少牢時享¶
青龍山在縣北三十里孤峯獨立羣峯環繞左右泉澗¶
　縈之一名西頂頂有甘泉北十里為龍橋山¶
鶴鳴洞在巖壑間志稱拍手洞中則鶴應手而至¶
汾河在縣東二十五里水經又南過平陶縣東文水從¶
　西來流注之　按水經注汾水出太原静樂縣北一¶
　百三十里管涔山東南過晉陽縣(即太/原)南過大陵縣¶
<pb:KR2k0049_WYG_020-5a>¶
　(即文/水)南接鄔城(即汾州/東界)東又南過平陶縣(即平/遥)東文¶
　水(即文/谷河)從西注又南過永安縣(即孝/義)又南過冠爵津¶
　(即雀䑕谷/在介休南)又南入河東界西(即靈/石)又南過皮氏縣西¶
　(即河/津)祝志汾水經流平遥介休之西至孝義東南出¶
　靈石口入於河　繇大陵城西南逕文谷斜迤東遶¶
　二十五里淮南子汾水濁宜麻　孔天孕漁父說愚¶
　公歸釣大陵之西涔浦之南為汾汀漁父¶
甘露泉在東門外二十步昔州人鑿井深未及隍而甘¶
<pb:KR2k0049_WYG_020-5b>¶
　泉湧出¶
文湖在縣東十里水經注文水又南逕茲氏縣東南十¶
　五里故城東為文湖東西十五里南北三十里世謂¶
　之西河在縣直東十里湖之西側臨湖又有一城謂¶
　之瀦城水澤所聚謂之都亦曰瀦盖即水以名城也¶
　文湖又東逕中陽縣故城　按晉書地道記太康地¶
　記西河有中陽縣舊縣也文水又東南流與勝水合¶
　又東南入於汾水也今湖為民田　宋熙寜元年正¶
<pb:KR2k0049_WYG_020-6a>¶
　月復汾州西河濼(按湖本大澤與汾河不相/通後决流通汾水遂涸)¶
三泉在縣南二十里源出三泉洞西接靈浮東南注板¶
　谷流行春虢河分為三堰二𨽻汾陽一𨽻孝義共水¶
　最清冽瀕泉沍隂地冬結層冰歴夏不消城市以為¶
　凌隂焉¶
清溝水在縣西南十里一名董師河源出尉陵谿谷口¶
　流注㑹石家莊泉經城南入喬東諸村¶
靈浮泉在縣西南四十里趙景王村相傳景王禱水而¶
<pb:KR2k0049_WYG_020-6b>¶
　泉應舊有三泉今存一孔¶
麻窟水在縣西十里平地湧出明大學士韓爌欲改名¶
　麻出¶
禹門河在縣西二十里繇張堡泉出至河口伏沙潛注¶
　東流轉北入馬跑泉滙流¶
張堡豐泉在縣西二十里朱之俊滙清園記張堡豐泉¶
　出禹門河中瀑聲洪逺衆山皆響盤石巉巖處處歕¶
　滴流環中渚竹木甚盛景况大似江南郭潄六山人¶
<pb:KR2k0049_WYG_020-7a>¶
　自輝縣來一見欣賞曰此小百泉也¶
馬跑泉在縣西二十五里源出白彪山即水經原公水¶
　也一名壺溪源出西北三十里白彪山麓又名葫蘆¶
　谷相傳後魏賀魯將軍駐師於山馬跑地得泉故名¶
　其水縁山南注至谷口折而東歴城東北東南合文¶
　湖水雨澤豐澍則漲流而入於汾故邑東多沃壤焉¶
　而園匝樹蕃水磑山亭雷隠雲連則谷中為勝　水¶
　經原公水出茲氏縣西羊頭山東過其縣北　水經¶
<pb:KR2k0049_WYG_020-7b>¶
　注縣故秦置也漢高帝更封沂陽侯嬰為侯國王莽¶
　之茲同也魏黄初二年西河恭王司馬子盛廟碑文¶
　云西河舊處山林漢末擾攘百姓失所魏興更開疆¶
　宇分割太原四縣以為邦邑其郡帶山側塞矣王以¶
　咸寜四年改命爵土其年十二月離石令宗羣等二¶
　百三十四人刋石立碑以述勲徳碑北廟基尚存也¶
向陽水在縣西三十里一名懸泉水出金鎖闗峽流經¶
　澗河合壺溪東南入汾¶
<pb:KR2k0049_WYG_020-8a>¶
賀魯泉在城西北¶
石鼻溪在城西北汾陽古志城西北石鼻溪賀魯諸泉¶
　其碑令狐楚辭董叔經書文翰絶妙¶
禹導河在縣北十里馬跑泉之滙也東流四十五里㑹¶
　上林舍安家莊張家堡諸泉入汾一名禹門河相傳¶
　禹導洪水至此(今按禹門禹/導分為二河)¶
隠泉在縣北四十里謁泉山巔　舊經巖嶺盤紆有水¶
　伏流因以隠名¶
<pb:KR2k0049_WYG_020-8b>¶
悶泉在縣北八十里賈家莊平地渟淵圜閟如璧無湍¶
　激聲産九節菖蒲¶
文谷河在縣東北五十里南流㑹隠泉水出謁泉山逕¶
　茲氏故城西與文湖合一名萬谷河又名文水地輿¶
　綜要文水歴交城汾水縣南入汾河¶
　平遥縣¶
超山在縣東南四十里城冢記高三百三十六丈横百¶
　餘里嶺廣平周百步有竒紫盖峯在東巖下嘗起¶
<pb:KR2k0049_WYG_020-9a>¶
　紫光如盖萬松嶺在南列嶂似翠屛上下嶺胥茂松¶
　濤聲謖謖文殊頂在北上有文殊閣後廢清光峯在¶
　東光時照徹山谷似玉海銀闕焉觀音坪在西寳塔¶
　巖在東晡時紫光輒繇巖下起或云塔藏舍利焉下¶
　有龍泉山一名過山以其超過羣山也一名弋嶺山¶
　一名鍋山　地形志平遥有京陵城平遥城過山¶
　金元遺山題名己亥秋八月十有四日自太原道往¶
　山陽留宿於此東山元好問裕之題字大如拳温仁¶
<pb:KR2k0049_WYG_020-9b>¶
　甫有後叙通辨大師院主廣演立石　郭明濟應潤¶
　廟記圖經云超山在縣東南四十里高三百三十六¶
　丈峻越餘山城冢記云平陶東南有過山是也唐天¶
　寳六載改名超山也山之谷越谷也谷行十餘里中¶
　有佛舍百福寺也　元張翼祈雨記平遥南有超山¶
　岡巒起伏形勢聨絡東西與麓腹諸山對峙獨茲山¶
　為最高路轉峯廻林壑深秀山麓有百福禪寺東有¶
　靈泉立祠祀芘之　麓臺無樹山巔王浚廟旁止松¶
<pb:KR2k0049_WYG_020-10a>¶
　三株其山荒大無比以髙勝超山地勢幽秀峯廻路¶
　轉溪流映帶林壑極美然别山無樹而此地獨盛寺¶
　前髙嶺青青如黛風雨隂晴撲人眉宇時作濤聲是¶
　以松勝也　世說新語孫子荆言其土地之美曰其山¶
　㠑巍以嵯峨其水㳌渫而揚波是子荆家近超山麓¶
　臺山也¶
超谷在超山一名郭谷¶
麓臺山在縣東南四十七里一名䝉山又名謁戾山山¶
<pb:KR2k0049_WYG_020-10b>¶
　勢最雄髙過嶺越上店東北皆曰麓臺繇蘇家莊越¶
　三嶺十餘里至田家垍最髙又上五里即麓臺中峯¶
　東南萬山層疊下一澗東北去割麓臺不與東南山¶
　連山根石紫黑頂上方石平置峯東石坪有龍洞山¶
　之隂嬰溪出焉　山海經龍首山西三百里曰麓臺¶
　爾雅山足曰麓土髙曰臺　通考有鹿臺山嬰澗水¶
　　五朝志平遥有鹿臺山近世稱麓臺是傳㑹山¶
　海經也¶
<pb:KR2k0049_WYG_020-11a>¶
中都谷在縣東南三十里中都河源此¶
鍋山在縣東南五十里上有浮圖¶
亭岡谷在縣南三十里有亭岡水¶
洪谷在縣西南有白龍潭武亮記谷上通綿山兩崖對¶
　峙壁立千仭巨潭天成皎若明鏡¶
汜山　水經嬰侯之水注於汜水右出汜山¶
汾水在縣西北四十里繇文水入縣境西南流經汾陽¶
　介休界¶
<pb:KR2k0049_WYG_020-11b>¶
源祠水在縣東十五里平地湧出泉清可鑑髪北注中¶
　都西入汾河旱禱輒應源上有祠故名一名源池水¶
　溉源祠村梁村尹回村田¶
嬰澗水在縣東三十里水經注謁戾之山嬰澗之水出¶
　於其隂¶
鹵澗水在縣東南二十里源出朱坑流經縣東合嬰澗¶
　水入長夀河　雷潔記城東一河名魯澗自東引入¶
　城¶
<pb:KR2k0049_WYG_020-12a>¶
中都河在縣東南三十里圖經源出中都谷横嶺下西¶
　南合源祠水(源祠縣東/南十五里)經城南西入鄔城泊復入汾¶
　河洪善驛决堤取水遂北流循縣城東而西入於汾¶
　故一名城東水　水經注嬰侯之水亂流逕中都縣¶
　南俗又謂之中都水又注漹水又㑹嬰侯之水山海¶
　經稱謁戾之山嬰侯之水出於其隂北流注於汜水¶
　右出汜山其水殊源共合注於嬰侯之水亂流逕中¶
　都縣南俗乂謂之中都水侯甲水注之逕鄔縣故城¶
<pb:KR2k0049_WYG_020-12b>¶
　南雷潔記平陶南向綿山其山有大谷三發源連潢¶
　合流一名中都河其河在城南面旋逝㑹歸汾水¶
亭岡水在縣南二十八里源出亭岡谷石巖中圖經此¶
　水自亭岡谷北流入中都河¶
超山龍泉宋余彦和應潤廟記邑之南五十里有超山¶
　勢高且厚下視邑城山之巖有泉出焉源雖㣲挹嘗¶
　其味清凉而滑甘旱禱未嘗不應¶
原公水源出超山東北流永泉里黎基村　明志一名¶
<pb:KR2k0049_WYG_020-13a>¶
　賀魯水源出自白彪山涌注東流¶
百福井在超山百福寺禱雨多應¶
于仙池在超山于仙棲此引泉製藥泉味如橘病者飲¶
　之即瘥　聖水池記水醫眼又名眼藥池池不復存¶
　字亦剥落依稀識金明昌元年麓臺老人數字¶
白龍潭在縣西南洪谷禱雨多應¶
張趙泊在縣西北三十里一名壤分泊¶
長夀河在縣東北三十里出南山經祁縣入縣境西注¶
<pb:KR2k0049_WYG_020-13b>¶
　汾水一名砂河夏秋泛漲時没田廬當即胡甲水¶
　水經注甲水又西合嬰侯之水經鄔縣故城南¶
侯甲水冀州圖侯甲水起平遥縣北入太原界　水經¶
　注甲水又西北逕中都縣故城南臨城際水湄春秋¶
　昭公二年晉侯執陳無宇於中都者也漢文帝為代¶
　王都此武帝元封四年上幸中都宫殿上見光赦中¶
　都死罪以下甲水乂西合為嬰侯之水　澗至嬰溝¶
　村曰暮有光映焉¶
<pb:KR2k0049_WYG_020-14a>¶
孝感泉在西汾村元杜唐臣王夫人鑿郝天挺記曰泉¶
　忽通透獨甘如飴¶
金井在縣中樓高百尺井中水色如金後涸¶
　介休縣¶
狐岐山在縣東南二十五里中有狐洞可通十里山半¶
　有泉禹貢註狐岐之山勝水出焉即鸑鷟泉禹貢治¶
　梁及岐註岐山在汾州介休縣¶
綿山在縣南四十里遞髙四十里𨽻縣境二十五里形¶
<pb:KR2k0049_WYG_020-14b>¶
　勢綿亘林木叢鬰介子推隠此一名介山山半有抱¶
　腹巖蟠踞百餘里東抵沁源北接介休南跨靈石一¶
　名横嶺　左傳襄公十三年晉侯蒐綿上以治兵定¶
　公六年趙簡子逆宋樂祁飲之酒於綿上　後漢志¶
　注界休有界山有綿上聚左傳曰晉文公以綿上為¶
　介子推田界山推焚死之山故太原俗有寒食(袁崧/郡國)¶
　(志/同)杜預曰西河介休縣名綿上　文公賞從亡者介¶
　子推不言禄禄亦不及遂與母偕隠文公使人召之¶
<pb:KR2k0049_WYG_020-15a>¶
　則亡遂求所在聞其入綿上山中於是環而封之以¶
　為介推田號曰介山　莊子介子推至忠也自割其¶
　股以食文公文公後背之子推怒而去抱木而燔死¶
　　吕氏春秋負釡盖簦終身不見　水經注汾水又¶
　南與石桐水合即綿水也水出介休縣之綿山北流¶
　逕石桐寺西即介子推之祀也　王肅衰服要記曰¶
　挂樹者起於介子推子推晉之人也文公有内難出¶
　國之狄子推隨其行割肉以續軍糧後文公復國忽¶
<pb:KR2k0049_WYG_020-15b>¶
　忘子推子推奉唱而歌文公始悟當受爵禄子推奔¶
　介山抱木而燒死國人𦵏之恐其神魂賈於地故作¶
　挂樹焉石桐水又西流注於汾水　後漢周舉傳每¶
　冬中輒一月寒食以子推焚骸神靈不樂舉火是子¶
　推又以冬月亡矣　石勒傳雹起西河介山歴太原¶
　樂平武鄉趙郡廣平鉅鹿千餘里樹木摧拆禾稼蕩¶
　然勒正服於東堂以問徐光光對曰去年禁寒食介¶
　推帝鄉之神也歴代所尊或者以為未冝替也縱不¶
<pb:KR2k0049_WYG_020-16a>¶
　能令天下同爾介山左右晉文之所封也冝任百姓¶
　奉之勒下書曰寒食既并州之舊風朕生其俗不能¶
　異也前者外議以子推諸侯之臣王者不應為忌故¶
　從其議倘或由之而致斯災乎子推雖朕鄉之神非¶
　法食者亦不得亂也尚書其促檢舊典定議以聞有¶
　司奏以子推歴代攸尊請普復寒食更為植嘉樹立¶
　祠堂給户奉祀於是并州復寒食如初　後魏太和¶
　二十年二月癸丑詔介山之邑聽為寒食自餘禁¶
<pb:KR2k0049_WYG_020-16b>¶
　册府元龜龍星木之精也春見東方心為火之盛故¶
　為之禁火俗傳介子推以此日被焚禁火　路史周¶
　舉之書魏武之令汝南光賢𫝊陸翽鄴中記皆謂介¶
　子推以三月三日燔死而後世為之禁火予觀琴操¶
　所記子推之死乃五月五非三日也　祝志介山乂¶
　名介美山在介休縣東南三十五里以介子推隠此¶
　故名有廟在焉漢郡國志萬泉縣南十五里亦有介¶
　山俗傳以推隠得名舊通志兩存其說按晉侯賞從¶
<pb:KR2k0049_WYG_020-17a>¶
　亡者介子推不言禄禄亦弗及遂隠而死晉侯求之¶
　不獲以綿上為田而旌其善介休縣舊名綿山綿上¶
　即介休東南山也南跨靈石西跨沁源盤踞深厚是¶
　以求而弗獲若萬泉者雖近於絳周圍僅十里未必¶
　不獲盖其屹然孤立故名為介後遂傅㑹以為推隠¶
　之處蒲州志已破其誤又曰綿山在靈石縣有介子¶
　推墓與沁水介休相連即介山也　日知録魏武帝¶
　令聞太原上黨西河雁門冬至後百五日皆絶火寒¶
<pb:KR2k0049_WYG_020-17b>¶
　食云為介子推且北方沍寒之地老少羸弱將有不¶
　堪之患令到人不得寒食若犯者家長半嵗刑主吏¶
　百日刑令長奪一月俸楚辭九章惜往日介子忠而¶
　立枯兮文公悟而追求封介山而為之禁兮報大徳¶
　之優游思久故之親身兮因縞素而哭之明文公在¶
　時介子推已死故以田禄其子也史記環綿上山中¶
　而封之以為介推田號曰介山然則受此田者何人¶
　乎　忌坂相傳介子推避晉文公於此李鍾盛介山¶
<pb:KR2k0049_WYG_020-18a>¶
　分界碑經介山南之坡為陽坡地名有北塔鈎紅嚴¶
　村栢溝峪大小栢溝村介神廟諸處屬靈石縣山北¶
　之坡為隂陂地名有說法臺抱樓山陶圪塔饅頭山¶
　興地村等處屬介休縣地俱以山嶺中脊隂陽為界¶
　下以柏溝村興地村二溝合流總渠水心為界¶
抱腹巖在縣西南四十里綿山之奥崖似抱腹羣峯擁¶
　翠澗水流鳴石梯陡峻松柏森蔚綿山勝境也一名¶
　靈官仙窟路險崖峻相傳僧自并州來二兎二鹿前導¶
<pb:KR2k0049_WYG_020-18b>¶
　僧隨之渡遂化於此唐太宗封空王古佛因建雲峯¶
　寺於渡置二橋一曰鹿橋一曰兎橋巖右有鐡索嶺¶
　嶺上有五龍纒對峙有說法臺繇巖而前有朝陽洞¶
　一斗泉小須彌白雲洞中巖有蜂房泉巔有竹林寺¶
　鐡瓦寺銀空窟摩斯嶺銀空摩斯胥空王佛弟子也¶
　山前有塔巖頭有元帝廟外有龍巖㑹李姑巖亦傳¶
　唐太宗妹焚修地也山北有山神廟觀音閣平麓有¶
　下馬泉圪堆頭光嚴寺前後凡九里二十八灣樹木¶
<pb:KR2k0049_WYG_020-19a>¶
　經歴代胥禁砍伐實所以旌介也　唐貞觀初旱長¶
　安人禱於抱腹巖僧令拜侍者摩斯斯方淅米將米¶
　汁向西少灑令急回曰今日長安霑足矣果應後與¶
　銀空胥化此¶
太虚巖在縣東南二十里崇岡上有二巖一似雀糞碎¶
　砌一似冰柱膠粘一名珊瑚一名上水巖畔有數石¶
　洞狐岐勝水繞之¶
羬城山在縣東南二十八里¶
<pb:KR2k0049_WYG_020-19b>¶
蠶簇山在縣東南三十里瓦甕村山勢高峻形似蠶簇¶
　一名簇蠶山¶
西谼谷在縣東南三十里¶
東谼谷在縣東南四十里四靣如圍幽深無際巖北向¶
　有介子推妹祠巖下有黑龍池名白牛泓巖高數仭¶
　周三里雨雪不侵巔有懸泉倒流巖中似瀑布¶
紅山嶺在東西谼谷間¶
獅鼻巖在縣東南四十里巖高七十餘丈中空巖下巨¶
<pb:KR2k0049_WYG_020-20a>¶
　石形似獅鼻巖上時見霞光¶
天峻山在縣東南六十里□垜村壁立萬仭雲繞山半¶
　即大雨而巔若無雲巔有浮圖雲霧繞尖即雨¶
箭桿嶺在綿上下有硌石澗¶
介巖有樹花生葉上¶
雀䑕谷在縣西南二十里唐明皇開元中北廵并州嘗經¶
　此通典險固之處　水經注冦爵津俗謂之雀鼠谷¶
沂陽谷在縣西四十里水出谷中名沂陽水¶
<pb:KR2k0049_WYG_020-20b>¶
木𤓰山地形志西河郡介休有木𤓰山鄔城有郭林宗¶
　墓介休城太岳山祠¶
度索原宋金剛據介州晉州道行軍總管裴寂屯度索¶
　原賊埭水上流寂徙屯為賊所搏兵大潰死亡畧盡¶
　寂晝夜馳抵平陽鎮戍皆没¶
静巖金志介休有静巖¶
汾河在縣北經流縣境二十里至橋頭村虹霽橋又由¶
　義唐鎮西南入雀䑕谷至靈石縣界¶
<pb:KR2k0049_WYG_020-21a>¶
國朝康熙十一年汾河徙　汾河繇東北孝義界胡家¶
　嘴起至西南靈石界崔家溝口止𨽻縣境四十里三¶
　百一十四歩北至羅王莊汾河十里為孝義界繇羅¶
　王莊至孝義治二十里　水經又南過大陵縣東¶
　水經注汾水於縣左迤為鄔澤廣雅曰水自汾出為¶
　汾陂　水經又南過平陶縣東文水從西來流注之¶
　　水經注汾水又南與石桐水合水出介休縣之綿¶
　山北流逕石桐寺西即介子推之祠也石桐水又西¶
<pb:KR2k0049_WYG_020-21b>¶
　流注於汾水又西南逕介休縣故城西王莽更名之¶
　曰介美矣汾水之右有左部城側臨汾水盖劉淵為¶
　晉都尉所築也¶
鄔城泊在縣東三十二里北辛武村　爾雅魯有大野¶
　晉有大陸秦有楊陓宋有孟諸楚有雲夢吳越之間¶
　有具區齊有海隅燕有昭餘祁鄭有圃田周有焦䕶¶
　郭璞注大野今高平鉅野縣東北大澤是也大陸今¶
　鉅鹿北廣阿澤是也楊陓今在扶風汧縣西孟諸在¶
<pb:KR2k0049_WYG_020-22a>¶
　梁國睢陽縣東北雲夢今南郡華容縣東南巴丘湖¶
　是也具區今吳縣南即震澤是也海隅海濵廣斥昭¶
　餘祁今太原鄔陵縣北九澤是也圃田今滎陽中牟¶
　縣西圃田澤是也焦䕶今扶風池陽縣瓠中是也¶
　水經注汾水於縣左迤為鄔澤廣雅泉自汾出為汾¶
　陂其陂東西四里南北十餘里陂南接鄔地理志曰¶
　九澤在北并州藪也吕氏春秋謂之大陸又名之曰¶
　温洟之澤俗謂之鄔城許慎說文曰漹水出西河中¶
<pb:KR2k0049_WYG_020-22b>¶
　陽縣之西南入河即此水也漹水乂㑹嬰侯之水逕¶
　鄔縣故城南晉大夫司馬彌牟之邑也謂之鄔水也¶
　俗亦曰慮水慮漹聲相近故因變焉又西北入鄔陂¶
　而歸於汾流矣　昭餘祁當在祁縣班固曰澤在鄔¶
　縣北是為昭餘祁并州藪注曰祁藪西接鄔澤故通¶
　典註昭餘祁在今西河郡介休縣界又曰昭餘祁俗¶
　名鄔城泊職方并州之藪(通考/同)路史昭餘祁在介休¶
　連延祁縣吕氏所云大陸一名漚澤俗曰鄔城泊者¶
<pb:KR2k0049_WYG_020-23a>¶
　是也鄔城泊一名蒿澤隋漢王諒拒楊素於此¶
三道河在縣東五里發源宋&KR2600;村後平地湧泉流分三¶
　𣲖名三道河經下站村北入汾¶
拔戳泉在縣東十二里段屯村相傳尉遲敬徳蹟¶
灰栁二泉在縣東二十里石洞村西北入汾地有白栁¶
蒲地泉在縣東二十里¶
悶津泉在縣東三十五里一名連山水¶
蜂房泉在縣東五十里抱腹巖下懸泉苔蘚上似盤倒¶
<pb:KR2k0049_WYG_020-23b>¶
　垂者十餘小竅百餘似蜂房泉繇中滴貫珠不絶¶
龍泉在縣東南二十里北流入於汾平地湧出相傳有¶
　龍見此(明一統志/在西南)¶
硌石澗在縣東南二十里源出綿上箭桿嶺下流入汾¶
　水久涸¶
源泉在縣東南三十里王一魁源泉詩序東南三十里¶
　有泉出山下名源¶
洪山水在縣東南三十里洪山山半有泉數罅四季¶
<pb:KR2k0049_WYG_020-24a>¶
　不竭即文路公三渠之源也東北流入於汾土人謂¶
　即石桐水　按石桐當出綿山¶
鸑鷟泉在縣東南三十五里狐岐山下北入於汾宋至¶
　道間碑有鸑鷟池¶
連山水在縣東南四十里圖經水出連山其源甚㣲¶
懸泉在縣東南四十里東谼谷南山之上巖巔有泉一¶
　脉倒流巖中似瀑布¶
勝水在縣東南源出狐岐山流入縣東境洪山源神池¶
<pb:KR2k0049_WYG_020-24b>¶
　諸村凡二十里東入於汾¶
謝谷泉在縣南十里谷中流出¶
興地泉在縣南四十里綿山下一名利民渠¶
黑龍池在縣南四十里東谼谷河中色黑相傳龍見此¶
白牛泓在縣南五十里東谼谷三泓周五百餘歩深不¶
　可測山峻路險直上三十里禱雨多應相傳白龍與¶
　黑龍戰里民以礮助之黑氣冲天而去今山水泛漲¶
　漂巨石大木過泓不沉¶
<pb:KR2k0049_WYG_020-25a>¶
綿水源出綿山西入汾一名石桐水土人名石洞水平¶
　地湧出¶
井成泉在縣西北七里大宋曲張家井也明萬厯三十¶
　四年泉倐湧¶
葫蘆河在縣東北五里¶
小橋泊在縣東北二十八里西入汾¶
石河在縣東　城西河在西門外　内封河以上三河¶
　無常流大雨南山水發北流入於汾¶
<pb:KR2k0049_WYG_020-25b>¶
　孝義縣¶
狐岐山一名薛頡山在縣西八十里主峯髙五十丈有¶
　竒遞髙五里盤踞三十里有竒南連髙唐山三十里¶
　北連寜鄉鵲吉山五十里中峯最髙今盤村原是也¶
　勝水出於其下　水經狐岐之山勝水出焉　王應¶
　麟困學紀聞治梁及岐若從古註則雍州山距冀州¶
　甚逺壺口太原不相涉晁以道用水經注以為吕梁¶
　狐岐讀此始知蔡傳說宗晁氏其言曰梁岐皆冀州¶
<pb:KR2k0049_WYG_020-26a>¶
　山梁山吕梁山也在今石州離石縣東北爾雅云梁¶
　山晉望即冀州吕梁也又春秋梁山崩左氏榖梁皆¶
　以為晉山則亦指吕梁矣岐山在今汾州介休縣狐¶
　岐之山勝水所出東北流注於汾二山河水所經治¶
　之所以開河道也先儒以為雍州梁岐者非是　禹¶
　貢錐指吕梁狐岐二山去河甚逺晁氏以此釋治梁¶
　及岐大謬　盤村原永寜寜鄉山民通衢也¶
賈願谷在西南三十里王才里元魏嘗置驛一名驛馬¶
<pb:KR2k0049_WYG_020-26b>¶
　谷後遣賈願戍此因名¶
兊九峪在縣西南四十里有寨¶
玉泉山在縣西南七十里髙三里盤踞四十里有竒南¶
　連靈石金甎山十五里北連髙唐山十五里為吉隰¶
　往來通道泉如潄玉故以名山　唐志孝義有隠泉¶
　山是迤轄文水地也¶
六壁頭山在縣西八里下有六壁府¶
柏山在縣西五十里兊九峪東遞髙三里盤踞六十里¶
<pb:KR2k0049_WYG_020-27a>¶
　有竒西連髙唐山三十里東接南營村二十里山多¶
　柏¶
龍山在縣西六十里巒壁巍峩樓閣掩映華嚴禪寺之¶
　勝也一名龍隠山有象王峯蓮花峯雲盖峯金沙河¶
　半月池諸勝¶
烏雞山在縣西七十里遞髙五里盤踞七十里有竒西¶
　連狐岐山二十里東接王荆村四十里有黑龍池禱¶
　雨輒應¶
<pb:KR2k0049_WYG_020-27b>¶
白雀山在縣西九十里遞髙五里盤踞五十里有竒東¶
　連烏雞山十里西連狐岐山十里羣峯參天¶
髙唐山在縣西九十里髙三里盤踞四十里有竒南連¶
　玉泉山十五里北連狐岐山三十里山峯髙聳下有¶
　温泉名温泉鎮乃吉隰孔道也　王𢎞廣濟渠記髙¶
　唐之山有孝河源駢於白壁之左右旁分二水合流¶
　東注¶
上殿山在縣西百六十里遞髙七里盤踞六十里有竒¶
<pb:KR2k0049_WYG_020-28a>¶
　南連隰州水頭山三十里北連寜鄉上橋山二十里¶
　峯巒峻拔為吉隰諸山之冠傍有佛寳山上有突厥¶
　祠墓相傳能致風雨¶
佛寳山上有積石瑰琦駴目¶
逺望山金志温泉有逺望山¶
安生原舊經土地沃饒有西河之美者惟安生原耳¶
汾河在縣東十五里繇汾陽經縣境南二十里過冷泉¶
　山合諸水入介休靈石境¶
<pb:KR2k0049_WYG_020-28b>¶
王同河在縣南十里¶
嶺北溝河在縣南二十五里¶
玦溪在縣西南五里源出道相村繞田似玦¶
冷泉在縣南二十八里炎夏清冷人多避暑於此¶
元象泊在縣西十里六壁村元象有孝行耕於此一名¶
　勝水陂¶
孝河即勝水也源出狐岐山麓徑縣西十五里楊家莊¶
　楊泉曲等村復合左水吐京水曹溪諸流由縣南而¶
<pb:KR2k0049_WYG_020-29a>¶
　東十五里至五樓莊入於汾　水經注勝水出西狐¶
　岐之山東逕六壁城南乂東合陽泉水(即吐/京水)又東逕¶
　中陽故城南又東合文水文水又東南入於汾水¶
　通考中陽有勝水　金張元祐濟民渠記孝子河發¶
　源孝西山百餘里一水自髙唐西北會於白壁之左¶
　次南二水合流四𣲖瀠行遶郭東注入於汾¶
吐京水在縣西十五里合勝水入汾一名西陽水　水¶
　經注勝水又東合陽泉水水出西山陽谿東逕六壁¶
<pb:KR2k0049_WYG_020-29b>¶
　城北又東南流注於勝水¶
左水在縣西二十里合勝水會為孝河一名賈願水¶
義河發源狐岐山之麓東流至縣北十五里田同村南¶
　入汾陽境普恵董家諸村分為善利得利分利豐義¶
　紫金五渠堰至鹽鍋頭村入於汾一名行春川¶
温泉在縣西九十里髙唐山側靈液温淡積雪不冰¶
海眼泉在縣西北七里居義村西水色深黒莫測其底¶
白龍渠水在縣西北二十里白壁闗¶
<pb:KR2k0049_WYG_020-30a>¶
假壁河在縣西北二十三里¶
板谷水在縣西北二十八里源出合板谷東流入元象¶
　泊¶
三泉在縣西北二十八里泉有三東流入板谷¶
黑龍池在白雀山下相傳有黑龍化於此¶
曹溪出北屯川過曹村吳屯入孝河¶
　臨縣¶
中脚山在縣東四十里(産石/炭)¶
<pb:KR2k0049_WYG_020-30b>¶
黄龍山在縣東五十里¶
連枝山在縣東六十里永寜州界支脉蔓延連接羣山¶
郝墕山在縣東一百六十里交城界¶
雲山在縣東南三十里¶
漢髙山在縣東南五十里髙祖撃陳豨駐此有廟又有¶
　三宫人𦵏其麓亦建祠¶
火山連樊包頭山在縣東南八十里(産石炭土/人造磁器)¶
招賢山在縣東南八十里(産石炭民業/磁窰鐡冶)¶
<pb:KR2k0049_WYG_020-31a>¶
馬頭山在縣東南九十里永寜州界¶
白佛崖在縣南十里懸崖百尺上有佛字縱横三尺似¶
　堊書然舊說佛音弼為佛肹佛時仔肩之弼是漢明¶
　帝前業有佛字非西方七佛也至今人稱白弼崖¶
三交南山在縣南五十里相傳後魏孝文過此見有異¶
　氣遂鑿斷來脉建廟厭之時荆棘罥衣怒折其刺至¶
　今此地棘刺獨無勾云¶
石門墕在南六十里永寜州界¶
<pb:KR2k0049_WYG_020-31b>¶
龜山在縣西南一名長夀山北下為牛澗¶
鳯凰山在縣城倚西山山巔築城南下為牛澗¶
紫金山在縣西北四十里山勢嵯峩巔時有雲氣上建¶
　聖水殿塑浮濟大王像一曰石勒祠殿左右壁二孔¶
　裁容手相距二尺許西為雨穴東為風穴風穴不敢¶
　啟雨穴旱禱手探水輒雨間探之時獲水珠鈿石諸¶
　物上建崇應侯廟¶
黄雲山在縣東北三里榆林河水出焉(按縣志黄龍山/訛黄雲山然相)¶
<pb:KR2k0049_WYG_020-32a>¶
　(去甚逺又榆林河在東/北五里則祝志為覈)¶
一箭嶺在東北百三十里静樂界¶
孝文山在縣東北百四十里周家溝界有避暑宫廢址¶
東林山色㣲赤山側有泉味甘為臨縣第一¶
黄河在縣西百十八里由興縣紅石灘磧經縣境西界¶
　南流逹永寜州之孟門共長一百八十餘里　紅石¶
　灘磧　葭蘆磧　烏龍磧　翻入坪磧　大同磧(至/此)¶
　(西南九/十里矣)孟門¶
<pb:KR2k0049_WYG_020-32b>¶
小峪河在縣東南三十里發源雲山下西流至溝口岐¶
　道村¶
赤洪山在縣東北七十里¶
十渡口去城百二十里對葭州大㑹村為馬家窊去城¶
　百二十里對葭州東水門底為剋虎寨去城百二十¶
　里西南十里斜對葭州浮屠峪為杏林莊去城百里¶
　為曲峪鎮去城百一十里西南十里斜對葭州闗溝¶
　為白道峪去城百里對葭州荷葉坪為郭家峪去城¶
<pb:KR2k0049_WYG_020-33a>¶
　百里對葭州猫兒磧頭村西南十五里對葭州螅蜊¶
　谷為堡子峪去城百二十里對葭州吳堡縣川口鎮¶
　為髙家塔去城百二十里對吳堡縣横溝村為橋子¶
　溝去城百一十里為小園子　索逹安渡在曲峪鎮¶
　南十二里通吳堡　剋虎寨渡口置浮梁今以舟濟¶
　金大定時攻西夏築城屯兵元廢明洪武五年置廵¶
　檢司後裁南二十里為曲峪渡　元志黑河源自漁¶
　陽嶺之南水正西流凡五百餘里與黄河合又正南¶
<pb:KR2k0049_WYG_020-33b>¶
　流過保徳葭州及興州境又過臨州凡一千餘里與¶
　吃那河合　魏正光末北鎮擾亂薄骨律鎮别將賈¶
　顯度率鎮人浮河而下逹秀容為爾朱榮所留¶
湫河在縣東南三里發源興縣合查山麓由大小枝頭¶
　山長城坪西南行三十里經白文鎮折而南流六十¶
　里東北受榆林諸水合而南行五十里胥兩山排闔¶
　一水中流至三交鎮折而西南行五十里入黄河十¶
　渡水與甘泉等河胥入此水　水經河水又南陵水¶
<pb:KR2k0049_WYG_020-34a>¶
　注之水經注水出陵川北谿南逕其川西轉入河(按/臨)¶
　(河即陵/水之譌)五朝志太和有湫水太和即後周鳥突郡縣¶
　也¶
甘泉河在縣東南三里發源甘泉村石巖西流至甘泉¶
　溝口¶
安業河在縣東南十五里發源中脚黄龍二山西流至¶
　安業溝口¶
大峪河在縣東南二十五里發源漢髙山下西流至大¶
<pb:KR2k0049_WYG_020-34b>¶
　峪溝口¶
鐘底河在縣東南六十里發源湍水頭西流至三交鎮¶
善卷河在縣西南十里發源趙家圪臺東流至善卷溝¶
　口¶
青堂河在縣西南二十里發源丁家溝暨青堂村流至¶
　村境地陵下　以上胥入湫河¶
孝才河即月境川河在縣西十五里發源埋頭莊南流¶
　至索逹干¶
<pb:KR2k0049_WYG_020-35a>¶
青凉河在縣西三十里發源紫金山下西南流至叢羅¶
　峪¶
曲峪河在縣西百里發源紫金山時見時伏至張陽㑹¶
　見而不伏西南流至曲峪鎮¶
杏林莊河在縣一百十八里發源紫金山西麓流經兎¶
　兒坂至杏林莊¶
麻峪河在縣西北一里發源暴水泉東流至麻峪溝口¶
萬安河在縣西北十里發源紫金山東麓東流至萬安¶
<pb:KR2k0049_WYG_020-35b>¶
　溝口¶
太平河在縣西北三十里發源紫金山時見時伏至武¶
　家坪見而不伏東流至太平溝口¶
第八舖河在縣西北百二十五里發源紫金山西北麓¶
　西北流至第八堡　以上五河胥入黄河¶
窰頭河在縣北四十里發源紫金山北麓東流至窰頭¶
　溝口¶
故縣河在縣北五十里發源唐家溝海子頭溝暨故縣¶
<pb:KR2k0049_WYG_020-36a>¶
　村東流至村口¶
榆林河在縣東北五里發源黄雲山西流至榆林溝口¶
喬子川河一名陳莊河在縣東北二十里發源連枝山¶
　時見時伏流至川口陳莊舖¶
小馬坊河在縣東北三十里泉出小馬坊村石巖冬恒¶
　温流至村境溝口¶
郝家坡河在縣東北五十里泉出郝家坡村平地湧出¶
　深三尺沍冬恒温流至村境地陵下¶
<pb:KR2k0049_WYG_020-36b>¶
臨泉水金志臨泉縣有黄河臨泉水　通考臨泉有臨¶
　泉水¶
劉王古溝劉淵嘗引兵過此土人立祠¶
　石樓縣¶
石樓山在縣東南六十里　水經蒲川石樓山縣取名¶
　焉按蒲川即蒲縣徐廣晉紀所謂劉淵自離石南移¶
　蒲子者也蒲川石樓山不屬吐軍　金志有石樓山¶
　黄河龍泉　路史有巢氏治三百餘載栖於石婁¶
<pb:KR2k0049_WYG_020-37a>¶
　顔注遁甲開山記云石樓山在瑯琊昔有巢氏治此¶
　山南注城陽縣東北有婁鄉是然於瑯琊逺矣而又¶
　汝之梁縣有石樓山按今隰州有石樓縣本曰吐京¶
　隋文改曰石樓東南六十里有石樓山此冝是¶
黄雲山在縣東六十里南至半心山與石樓山相連綿¶
　亘七十里有竒天闢石洞炎暑隂森雪後似登瑶臺¶
石羊山在縣東二十里東石羊村山多栝一名栝水山¶
　舊有石羊里村故名¶
<pb:KR2k0049_WYG_020-37b>¶
薛張嶺在縣東南三十五里¶
牛心岡在縣東南六十里連黄雲山¶
翠金山在縣南三里巒聳林密有臺駘神廟一名臺駘¶
　山¶
老子巖在縣西十五里譚莊老子王村巖上清泉滴瀝¶
　冬成冰柱四丈餘¶
石皷山在縣西三十里吳峪塌溝山有平石一似琵琶¶
　一似皷風拂成音石擊成聲¶
<pb:KR2k0049_WYG_020-38a>¶
飛龍山在縣西五十里山峻崖疊昔賀道人嘗植柏林¶
　焉¶
康家山在縣西六十里¶
九重山在縣西七十里義牒馬家嘴山下為有宋呼延¶
　瓚故里有馬跑泉作石鱉吞魚勢¶
金甲巖在縣西七十里距九重山數武相傳呼延瓚取¶
　金盔甲於此¶
團圓山在縣西北三十里山峯殊高有漢高祖廟舊無水¶
<pb:KR2k0049_WYG_020-38b>¶
國朝順治九年五月十三日半坡倐湧清泉山麓荒地¶
　胥穰¶
百井谷通考在石樓¶
黄河在縣西九十里由寜鄉奔流南入永和界　花地¶
　窊在縣西九十里　水經乂南過土軍縣西　水經¶
　注吐京郡治故城即土軍縣之故城也其城員長而¶
　不方漢髙帝十一年以封武侯宣義為侯國¶
屈産泉在縣東南四里石罅噴㵼春秋時馬飲之産龍¶
<pb:KR2k0049_WYG_020-39a>¶
　駒　水經注吐軍縣有龍泉出城東南道左山下牧¶
　馬川上多産名駒駿同滇池元河其水西北流至其¶
　城東南土軍水出道左髙山西南注之龍泉水又北¶
　屈逕其城東西北入於河　劉昭注北屈左傳曰二¶
　屈杜預曰二當為北傳曰屈産之乗有駿馬　通考¶
　有百井谷屈産泉建三寨　泉崖有晉公子夷吾廟¶
　石上有馬蹄跡南山有水源隰州瀑布奔流焉¶
沙河二南至譚莊東至隰州境皆西流九十里入黄河¶
<pb:KR2k0049_WYG_020-39b>¶
　水深五尺　沙河二𣲖即吐軍水也舊為城壕自城¶
　北東西夾流復滙溪水流西下易衝城址知縣袁學¶
　謨詳請於溪河左别開支河一道濬至總滙處計三¶
　百丈引城址水接流而下水勢得以少減　雍正九¶
　年八月縁東北城霖雨湧沙堆河改北流自闢支河¶
　一道袤一百九十丈上流廣四丈深七尺下流廣六¶
　丈深五尺¶
暖泉坡在縣西四十里坡下有温源川恒流不冰¶
<pb:KR2k0049_WYG_020-40a>¶
温源川在縣西五十里¶
　永寜州¶
吕梁山在州東北百里接交城縣境髙挿霄漢盤踞百¶
　里有竒一名骨脊山東河源此　東有鐡鐍山吕梁¶
　之支也相傳山半有蛤蠡暨繫舟鐡絙鐡鐍山上有¶
　鐡環　禹貢治梁(即吕/梁)及岐(即狐岐山/在孝義)爾雅吕梁晉¶
　望　吕氏春秋龍門未闢吕梁未鑿河出孟門之上¶
　　水經注善無縣西南故城水西流歴於吕梁之山¶
<pb:KR2k0049_WYG_020-40b>¶
　而為吕梁洪其巖層岫衍澗曲崖深巨石崇竦壁立¶
　千仭河流激蕩濤湧波襄雷奔雲洩震天動地　吕¶
　氏春秋吕梁未闢河出孟門之上盖大禹所闢以通¶
　河也司馬彪曰吕梁在離石縣西今於縣西歴山尋¶
　河乃無過峘至是乃為河之巨險即古吕梁矣在離¶
　石北以東可二百有餘里　太平寰宇記吕梁在離¶
　石北以東可三百餘里　王運新吕梁山辨九峯蔡¶
　氏書傳吕梁在離石東北與左氏合而公榖吕不韋¶
<pb:KR2k0049_WYG_020-41a>¶
　酈道元說則為無稽予登絶頂髙冠羣山下視崖石¶
　磑磑益信胡氏張氏實未嘗親至其地而承訛踵誤¶
　　吕梁碑劉耽作字為小篆鈎畫訛泐可辨者才六¶
　十言碑書登封之嵗盖秦漢間人又叙紀虞帝世云¶
　舜祖幕幕生窮蟬窮蟬生敬康敬康生喬牛喬牛生¶
　瞽瞍瞽瞍産舜命禹行水道吕梁¶
孝文山在州東北百四十里遞髙四十里上無林木每¶
　雨則山半雲凝盛暑堅冰千崖萬壑泉源騰瀑　唐¶
<pb:KR2k0049_WYG_020-41b>¶
　志平夷縣中有孝文山　後魏孝文帝廟碑長一丈¶
　有竒濶五尺字胥剥蝕州志孝文居文明憂避於此¶
　不食者三日¶
鳯凰山在州東五十里即白馬仙洞與韓仙山掌對峙¶
白馬仙洞在州東五十里鳯凰山山有洞陽觀天王廟¶
　五嶽廟三清閣聖母殿唐貞觀間尉遲恭監造廟後¶
　一洞時吐雲霧入洞里許有獨木橋飛石燕磐石頂¶
　直下有梯轉越主心石寛敞似屋怪石萬狀又進有¶
<pb:KR2k0049_WYG_020-42a>¶
　懸石自頂倒懸距地三尺名石鐘石鼔擊之鏗然有¶
　聲又進有白龍池似雪黒龍池似墨蓮花池頂上石¶
　乳垂津祈禱獲滴入瓶輒應又進分九穴名九鳯山¶
　深不可測相傳白馬日食田禾逐之入洞蹄跡猶存¶
　遺碑曰赤松子煉丹之所古碑曰九鳯山乃黄帝之¶
　别館晉髙祖禱雨而應天福元年詔封淵濟仙洞勅¶
　樞宻使桑維翰書額¶
寳豐山在州東六十里巉巖壁立一名尖山有巨石袤¶
<pb:KR2k0049_WYG_020-42b>¶
　犬餘形似龜一人踐之則動衆人踐之則否¶
拓跋嶺在州東七十里上有古塚相傳魏孝文蹟下有¶
　馬跑泉¶
劉王&KR2585;山在州東百里上有飲馬潭飛人崖昔劉淵都¶
　離石時據此今有淵祠¶
韓仙山掌一名望仙坡與白馬仙洞對峙相傳東萊韓¶
　中元採蒼术黄精服之身輕顔丹嘗見洞口九仙跨¶
　鳯賦詩曰洞門深鎖白雲堆忽見羣仙跨鳯來自信¶
<pb:KR2k0049_WYG_020-43a>¶
　我非劉阮輩渾疑身窅在天台後亦仙¶
尖陽山在州東南四十里上立堡¶
太華掌在州東南山深林密¶
龍山在州南六十步髙一里下有龍山泉¶
封侯山在州南¶
虎山在州西二里髙百步¶
筆架山在州西二十里形似筆架一名神仙山三峯排¶
　矗中昂旁下餘似波浪漸削¶
<pb:KR2k0049_WYG_020-43b>¶
仙童山在州西三十里白霜舖相傳童子晨採樵夕入¶
　洞洞有石牀一泉一甚冽¶
馬巖山在州西百里琵琶村有泉¶
南山在州西百二十里居孟門之南頂石穴有靈泉逹¶
　下禱雨多應¶
烏崖山在州治西有安國寺¶
扁斗山在州西北十五里山髙挿天傍有叶斗巖下有¶
　泉名靈通月窟泉側有橋土人傳安國王之寨朱鈴¶
<pb:KR2k0049_WYG_020-44a>¶
　遊山寺記繇孔道折北登山麓過張襄敏公墓又過¶
　斷峽折而東北髙岡上有大松逾小嶺循崖而西怪¶
　石遞壑禽聲絶響乂轉山半為山寺復轉東行複道¶
　下懸崖萬丈流泉滴瀝有蓮花峯上豐下銳形同菕¶
　菌寺側有琉璃井一泉甘而冽最後山僧出唐代宗¶
　賜昌化公主佛牙長半尺質瑩而潔色紅而潤其先¶
　有純天和尚通儒教于清端少嘗讀書山寺¶
馬頭山在州西北三十里相傳祖逖駐軍於此有廟并¶
<pb:KR2k0049_WYG_020-44b>¶
　碑¶
三陽雲鳯山在州北二里髙百步山上土穴二上建希¶
　夷殿相傳陳摶修煉於此有華隂人過而見之貽詩¶
　云古洞巖前碧水流白雲繚繞鳯山頭幾回不見先¶
　生靣今見先生在石州山有遺墓羽士孫雲際亦潛¶
　棲焉¶
石板門山在州北五十里山勢陡峻山半有穴如兩扇¶
　開闔狀相傳牧䜿亡羊羊毛出石門胥丹砂屑¶
<pb:KR2k0049_WYG_020-45a>¶
伏盧山五朝志修化有伏盧山後周嘗置盧山縣是州¶
　北六十里盧城當即古窟胡郡縣也¶
黒龍洞山在州北七十里有鉛鑛上建黄帝廟¶
龍王山在州北百二十里土人名北頂¶
銅柱山在州北百二十里高千仭有竒山半有湧泉上¶
　建迎曦寺¶
三掌崖在州北百三十里交城界三峯挿天明晉藩牧¶
　地土人名官地裏¶
<pb:KR2k0049_WYG_020-45b>¶
離石山在州北一百八十里即赤堅嶺也山前有離石¶
　水古設離石郡離石縣胥以山名¶
胡公山在州東北三十里古離石界¶
龍慶山在州北¶
勒臺山在州東北四十里相傳石勒屯兵於此¶
龍神山在州東北七十里多五色石¶
漢髙山在州東北一百十里甚髙聳　漢紀髙帝大破¶
　林胡於晉陽追至離石復破之林胡復聚兵樓煩帝¶
<pb:KR2k0049_WYG_020-46a>¶
　乘勝追至此上有漢髙祖廟下有仙姑祠州志曰從¶
　行宫嬪也¶
黄蘆山嶺東界汾陽南至薛公嶺又南至寜鄉黒嶺汾¶
　陽永寜界　齊天保三年九月辛夘帝自并州幸離¶
　石冬十月乙未至黄蘆嶺仍起長城北至社干戍四¶
　百餘里立三十六戍¶
蓮峯有豐泉¶
上顛山險峻¶
<pb:KR2k0049_WYG_020-46b>¶
黄河在州西北百二十里繇臨縣入州境至孟門折而¶
　南注　正義林胡樓煩即嵐勝之北也嵐勝以西石¶
　州離石藺等七國時趙邑邊也秦隔河也晉洺澤潞¶
　等州皆七國時韓地為並趙西境也　元張鼎新貞¶
　憲公張承業碑夾城之役武皇復遣公求援于岐時¶
　河中阻絶自離石渡河春冰方泮凌澌奔䠞艤舟不¶
　得渡禱于河神是夜夢神人謂曰子但渡流冰無患¶
　寤津吏報曰河冰合矣侵晨躡濟旋踵冰解¶
<pb:KR2k0049_WYG_020-47a>¶
拐裏泉在州東五十里仙洞山麓相傳山無水有老人¶
　以木拐掘地得泉¶
馬跑泉在州東七十里拓跋嶺相傳魏孝文帝遺蹟¶
石窟泉在州東八十里吳城驛東河之源¶
東河源二一出骨脊山一出吳城石窟泉至蘆橋合流¶
　經城東北復廹城西流合南北河西至後河底入黄¶
　河¶
響水泉在州東南五十里崖半泉湧聲似雷迸石似懸¶
<pb:KR2k0049_WYG_020-47b>¶
　珠懸崖似飛瀑¶
龍山泉在州南六十步龍山下有漢神醫華陀廟下有¶
　井名華君井病者祈禱取水¶
香水巖在州南十五里繇大土河道石壁㵼出味甘相¶
　傳源仙洞黄龍池¶
南河出寜鄉縣北流入交口村滙東河北河為一¶
温泉在州西城下羣泉排㵼¶
電雨溝泉在州西十里相傳投鐡牌於潭雨輒應¶
<pb:KR2k0049_WYG_020-48a>¶
青龍泉在州西六十里青龍鎮山石間羣泉潨滙大旱¶
　不涸嚴冬恒温時見鴛鴦鷗鷺云流合東川河¶
靈泉在縣西百二十里南山髙崇熙靈泉寺記南山峯¶
　巒挿天下臨黄河有泉一道飛瀑山椒瀠洄殿宇導¶
　流齋厨旱取水禱之輒應金大定間釋喜賡說法於¶
　兹灌水入田嘉禾合頴¶
昭濟泉在州北六十里扁斗山一名靈通月窟泉相傳¶
　與晉祠懸甕山通建靈顯昭濟聖母行宫於源側碑¶
<pb:KR2k0049_WYG_020-48b>¶
　記存焉　古碑舊有海眼波濤洶湧¶
誤兒滙在州北六十里相傳昔有將令子據守約鳴金¶
　來援子間鳴金以驗信否援至知為戯後有警鳴金¶
　而援不至城遂䧟云¶
北河在州北百八十里源出赤洪嶺南流經州城西至¶
　交口村合東川河即離石水　通考有離石水一名¶
　赤洪水髙歡大破爾朱兆於赤洪嶺盖近此　水經¶
　河水又南得離石水口　水經注離石北山南流逕¶
<pb:KR2k0049_WYG_020-49a>¶
　離石縣故城西　史記秦昭王伐趙取離石者也漢¶
　武帝元朔三年封代共王子劉綰為侯國後漢西河¶
　郡治也其水又南出西轉逕隰城縣故城南漢武帝¶
　元朔三年封代恭王子劉忠為侯國王莽之慈平亭¶
　也北俗語訛尚有千城之稱其水西流注於河也¶
赤洪水源出方山廢縣東南流經州界西入黄河¶
文水出方山東流入交城境¶
　寜鄉縣¶
<pb:KR2k0049_WYG_020-49b>¶
卧龍岡在城東阜民坊髙一里北繇石州界迤邐而東¶
　抵汾州界盤踞五十餘里形似卧龍¶
黑嶺在縣東七十里下有坡峪乃汾陽永寜寜鄉之界¶
　也¶
栢窊山在縣東南十里鳥道穿栢林里許上建聖母廟¶
　廟前泉池清冽¶
百家峪在縣東南十里¶
樓子臺山在縣東南三十里山勢疊峻形似層樓巔有¶
<pb:KR2k0049_WYG_020-50a>¶
　劉公洞昔劉公修道於此¶
蕉山在縣東南三十里山下有蕉泉水西流合車轍泉¶
寨嶺在縣東南有寺　王編寺記觀音上殿坐虎額夾¶
　水蟠足環峯拱手靣縣如弄丸然¶
豸嶺山在縣南二里一名虎頭山所謂虎頭横脫也¶
仙明山在縣南十里山下有仙明洞深不可測禱雨輒¶
　應¶
屛風山在縣南三十里列翠如屛¶
<pb:KR2k0049_WYG_020-50b>¶
蜜蜂崖在縣南三十里峭削壁立流液似蠟¶
車轍山在縣南三十五里山下有車轍泉¶
没狐臺在縣南四十里臺下有石室高千丈方圓三里¶
　登眺百里下有清泉景最幽麗¶
黄蒿嶺在縣南四十五里¶
車明峪在縣西南二十里¶
泉子山在縣西南四十里有車轍泉即清水河源¶
鳯凰山在城垣西跨山脊泉子源水環其東¶
<pb:KR2k0049_WYG_020-51a>¶
傳齊嶺在縣西四十里¶
石門山在縣西百五十里下臨黄河¶
尚家峪在縣北十里¶
朱店山在縣北二十里環縣皆山惟北抵永寜州為平¶
　川朱店乃諸水之屛障¶
黄河在縣西百五十里¶
清水河源出縣南三十五里東㑹蕉山西㑹泉子山諸¶
　水北流入永寜州界又西流㑹青龍泉又西六十里¶
<pb:KR2k0049_WYG_020-51b>¶
　入黄河　祝志合赤洪水入黄河¶
車轍泉在縣南三十五里源出車轍山泉源不涸民多¶
　引渠西北經永寜州合清水入黄河¶
二郎坪泉在縣西北二里二泉相距不數武南甘北鹹¶
水神泉在縣西北狐尾溝内一里¶
寜鄉水通考平夷有寜鄉水¶
　¶
　山西通志卷二十¶
