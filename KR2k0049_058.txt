# -*- mode: mandoku-view; -*-
#+TITLE: 山西通志
#+DATE: 2015-08-24 22:42:20.790672
#+PROPERTY: ID KR2k0049
#+PROPERTY: BASEEDITION WYG    
#+PROPERTY: JUAN 卷五十八
<pb:KR2k0049_WYG_058-1a>¶
欽定四庫全書¶
　山西通志卷五十八¶
　　古蹟(二/)¶
潞安府¶
　長治縣¶
上黨故縣本漢壺關縣在郡東南壺口山下後魏志秦¶
　置上黨郡治壺關城後漢董卓作亂復置壺關城隋¶
　廢壺關置上黨縣明省入潞州城廢今務本四里内¶
<pb:KR2k0049_WYG_058-1b>¶
　猶稱故縣云¶
黎侯亭黎歴商周國於此城南三十里黎侯嶺即亭址¶
子城在西北隅隋開皇三年築周三里十一歩今府治¶
　在内有遺址¶
夾寨城西十三里唐天祐四年梁遣李思安攻潞州築¶
　夾城圍之晉王存朂與節度使李嗣昭合兵攻夾城¶
　破之今稱北寨南寨五代史莊宗軍於夾寨城得符¶
　道昭妻侯氏寵焉諸宫謂之夾寨夫人孫冲過夾寨¶
<pb:KR2k0049_WYG_058-2a>¶
　有詩¶
飛龍宮在子城内一名啟聖宮唐元宗别駕潞州故第¶
　開元十一年將幸太原次潞州於故第置啟聖宮後¶
　改名飛龍宫明皇過故宮有詩張說有上黨舊宮述¶
　聖頌¶
聖瑞閣在飛龍宮西元宗在潞州州中獻瑞者前後十¶
　有九後踐位潞人獻瑞應圖遂建閣賜名聖瑞閣成¶
　白鶴來翔張九齡撰聖應圖贊¶
<pb:KR2k0049_WYG_058-2b>¶
德風亭在郡治後唐𤣥宗建西有輦道接看花梳洗樓¶
　今名遊嶺宋徽宗爲節度重葺元廉訪使王思誠地¶
　曹侍郎熊戴俱有詩¶
興唐宮潘炎童謠賦序云景龍二年九月後常有童謠¶
　云羊頭山作朝堂郡南六十里有羊頭山今興唐宮¶
　即當之矣¶
寝堂潘炎寢堂紫氣賦序景龍三年十月帝還京後州¶
　内所居寢堂上有紫氣七日不散¶
<pb:KR2k0049_WYG_058-3a>¶
金橋南二里玊海唐景龍三年童謠聖人執節度金橋¶
　十月二十五日𤣥宗由此朝京師潘炎著金橋賦并¶
　序¶
藏書樓在郡學後金大定中知州葢善建貯書萬一千¶
　五百二十卷有楊仁風記石存¶
還山亭東南五里元皇慶初李文忠孟平章時歸葬父¶
　忠獻公於先塋側作亭名曰還山¶
觀稼軒在五龍山元郡守張菊軒建郡人李庭璚撰記¶
<pb:KR2k0049_WYG_058-3b>¶
古塔西南隅故寶雨寺中隋潞州刺史辛彦之建寺廢¶
　塔存¶
龍山松在五龍山相傳自後燕主慕容垂時至今榮&KR0791;¶
西園明瀋藩園又有菊花園在普通寺西¶
保定園明保定王建今爲慈仁菴¶
内邱園内邱王建¶
唐山園唐山王建¶
稷山園稷山王建¶
<pb:KR2k0049_WYG_058-4a>¶
安慶園在安慶廢府西又有大隱園¶
葵園泌水王建在演武巷園西有進修館¶
平遥園平遙王建在演武巷¶
唐義陽郡王李公德政碑潞州父老上李抱真德政請¶
　立石紀功詔門下侍郎平章事董晉撰文¶
元追封扶風郡伯馬繼翰世徳碑東北五里御史張起¶
　岩撰文¶
元提舉王天祐墓碑銘城南南宋村太常李紹撰文¶
<pb:KR2k0049_WYG_058-4b>¶
元知州王守忠墓銘東北桃園里御史呂思誠撰文¶
　長子縣¶
丹朱城即舊城唐十道圖堯長子丹朱築在縣西周二¶
　十里金時改築今城舊城遂廢址存¶
武安城　屯城胥白起駐兵所北曰武安南曰屯城距¶
　長平百餘里¶
長子城北魏志前漢上黨郡治長子城¶
樂陽城西南三十里魏普泰中析長子寄氏置樂陽縣¶
<pb:KR2k0049_WYG_058-5a>¶
　北齊廢今名樂陽村¶
應城東南四十里址少存今名應城村¶
傾城東南二十一里周六里¶
幸城南十九里周一里(魏志長子有應/城傾城幸城)¶
岳陽城西南三十里後魏置岳陽縣北齊廢今爲村¶
青城南三十里相傳唐𤣥宗開元十年舊邸有五色龍¶
　見從東南入靑城宛轉上升時刺史作頌曰宛彼龍¶
　德昭昭上升天資利物以固時乘¶
<pb:KR2k0049_WYG_058-5b>¶
古長城舊志潞澤之交起丹朱嶺至馬鞍壑有古長城¶
　蹟存土人謂梁晉搆兵時築¶
寄氏故縣北魏志二漢爲猗氏屬上黨郡景明元年改¶
　隋開皇九年復置寄氏縣十八年改爲長子¶
神農井北魏志羊頭山下神農泉北有穀關即神農得¶
　嘉穀處玉海上黨長子縣有神農井在炎帝廟西五¶
　十歩石泉二淸一白一味甘名神農井¶
丹朱嶺南二十五里明謝榛同周斯盛飲山樓詩萬年¶
<pb:KR2k0049_WYG_058-6a>¶
　不改丹朱嶺聖帝垂名共白雲¶
熨斗臺在縣北世傳丹朱築形似熨斗上有神農廟¶
粹經閣一名粹經樓在安懷坊元至正間隱士王綱建¶
崔府君伏虎處在鵰黄嶺搜神記鵰黄嶺有虎患府君¶
　移牒捕之虎自來伏罪¶
先師像舊傳昔有執政於橋下掘得一石上鐫夫子像¶
　唐吳道子筆也元至正辛巳摹刻廣州學舍明嘉靖¶
　中縣令徐固得搨本重刻今在先師廟碑陰¶
<pb:KR2k0049_WYG_058-6b>¶
右軍書在慈林寺唐人集右軍字摹刻僧以搨本爲累¶
　搥碎投井中後得斷石數片輦置學宮¶
崔令攝虎碑宋管䝉初堂記云在縣東北數里¶
鄭惠王石記在慈林寺唐太武帝第十三子也僧洪滿¶
　書¶
白鶴觀碑城西北隅唐天寶三年虞世南書邑人趙及¶
　有詩字半磨滅¶
宋慈林寺碑元豐四年龍圖閣學士太康侯王益柔撰¶
<pb:KR2k0049_WYG_058-7a>¶
　屯留縣¶
余吾城明一統志西北十八里春秋徐吾邑周九里址¶
　存漢爲余吾縣隸上黨晉廢今隸屯留爲余吾鎭通¶
　典漢有徐吾故城在今城西北水經注東漢建武六¶
　年封景丹子尚爲余吾侯明于忠肅公過余吾驛有¶
　詩¶
屯留故城東南十里周七里即屯留舊治魯宣公十年¶
　晉人滅赤狄甲氏及留吁杜預注留吁今屯留也甲¶
<pb:KR2k0049_WYG_058-7b>¶
　氏潞之遺種留吁其殘邑也襄公十七年晉人執孫¶
　蒯於純留北魏志有屯留城唐武德五年移治霍壁¶
　村括地志屯留故城在潞州長子縣東北三十里本¶
　漢屯留縣城¶
建義故縣北魏志建義元年析屯留縣置¶
賓適亭在西北隅宋紹聖丁丑八月建蒲津張畢有記¶
寶峰碑影光可以鑑新會梁廸詩古寺荒餘有剩碑¶
　襄垣縣¶
<pb:KR2k0049_WYG_058-8a>¶
臨漳城九域志威勝軍之臨漳城周處風土記堯築¶
韓城北一里甘水之陽趙襄子築故名襄垣後周置韓¶
　州於此唐貞觀中徙今治遂廢¶
湼城西北九十里漢上黨郡有湼氏縣顏師古注湼水¶
　出焉¶
寗城北二十七里舊經趙簡子築¶
安民城一作安仁縣北十里石勒攻上黨安仁城即此¶
　北魏志慕容儁上黨郡治安民城後遷壺關魏皇始¶
<pb:KR2k0049_WYG_058-8b>¶
　元年治安民眞君中復治壺關¶
石勒城西北九十里城底里乃勒攻上黨積草城也舊¶
　志縣北五十里¶
烏蘇城北魏志銅鞮縣有烏蘇城¶
襄垣城北魏志建義元年置襄垣郡治襄垣城後齊郡¶
　廢¶
臨川城北魏志襄垣有臨川城¶
故韓州唐志後周置隋大業初廢唐武德四年復置貞¶
<pb:KR2k0049_WYG_058-9a>¶
　觀十七年廢¶
上黨亭漢地理志襄垣縣莽曰上黨亭¶
五原故縣魏志建義元年分銅鞮縣置¶
銅鞮故縣西六十里國語銅鞮晉大夫羊舌赤之邑漢¶
　置縣今爲虒亭驛有南里北里魏志上黨有銅鞮城¶
　又漢地理志縣有上虒亭下虒聚上虒亭爲北里下¶
　虒聚爲南里¶
□水堡舊唐志武德五年銅鞮縣徙治□水堡¶
<pb:KR2k0049_WYG_058-9b>¶
銅鞮宫左傳成公九年鄭伯如晉晉人執諸銅鞮上黨¶
　記晉别宮墟關猶有北城去晉宮二十里羊舌所邑¶
　潞志載虒亭古銅鞮治本晉虒祁宮漢更爲虒亭按¶
　漢地理志上黨屬縣銅鞮有上虒亭下虒聚師古注¶
　虒音斯不聞以虒亭爲虒祁也又杜預注虒祁地名¶
　在綘西四十里臨汾水則虒祁當以太平爲正按襄¶
　公三十一年鄭子產云銅鞮之宮數里杜注晉離宮¶
　名則銅鞮在先虒祁在後恐未可爲一也¶
<pb:KR2k0049_WYG_058-10a>¶
市橋一名豫讓橋在舊城下碑存史記豫讓欲爲智伯¶
　報仇襄子當出伏於所當過之橋下襄子至橋馬驚¶
　曰此必豫讓也使人問之果豫讓橋距城南十里¶
廽轅蹟魏孝文幸洛廻轅處秋冬之交楓林滿山名小¶
　虎丘¶
沙石堆北魏志銅鞮縣有沙石堆¶
琉璃井西六十里虒亭鎮舊傳琉璃八角井即崔生墜¶
　虎皮處¶
<pb:KR2k0049_WYG_058-10b>¶
凉樓元戍此其將建樓避暑址存¶
特恩堂明劉文安建有記¶
四榮碑明劉文安立有記¶
鹿哭泉東南五里李信村昔唐人生子左臂一目怪而¶
　棄之鹿乳焉後遇人收之鹿尋不見墮淚成泉其子¶
　即三目僧也¶
黄魯直二歌石刻今存¶
義令石縣郝村之北道隘有義令立石大書輕避重少¶
<pb:KR2k0049_WYG_058-11a>¶
　避老賤避貴來避去四言今存¶
　潞城縣¶
微子城東二十里舊傳微子始封地魏地形志壺關有¶
　微子城¶
潞城東北四十里漢縣後魏更名刈陵移沁水北¶
刈陵故縣北魏志二漢晉曰潞屬上黨真君十一年改¶
　屬襄垣郡¶
武軍城魏志刈陵縣有武軍城¶
<pb:KR2k0049_WYG_058-11b>¶
石梁北四十里左傳晉荀林父敗赤狄於曲梁時伐石¶
　爲梁今名里閈曰石梁上黨記曲梁在城西十里今¶
　名石梁¶
晉封靈顯王廟碑邑人楊義方撰文¶
宋重修靈顯王廟碑邑人張山撰文紹聖元年歲在甲¶
　戌四月十二日立石¶
金重修靈澤王廟碑邑進士王陞臣撰文泰和二年歲¶
　次壬戌重九前三日¶
<pb:KR2k0049_WYG_058-12a>¶
　黎城縣¶
黎侯故城東北二十里路史作□□商書西伯戡黎葢¶
　以黎恃吾兒谷之險而敢拒方伯也隋志後魏以潞¶
　縣被誅遺人置開皇十八年改名黎城唐天祐中更¶
　名黎亭宋天聖三年遷於白馬鎮即今黎城¶
黎城故縣西北十里宋天聖三年廢¶
曬布崖西北七十里世傳高辛氏三宮女爲仙織龍鬚¶
　之布於此曬焉近有粉粧臺又有彭莊世傳彭祖訪¶
<pb:KR2k0049_WYG_058-12b>¶
　三仙女至此¶
臺壁東十五里建興八年慕容永聚糧臺壁燕主慕容¶
　埀大破之北魏志刈陵縣有臺壁李濓壺口關詩慕¶
　容臺畔草萋萋¶
伏虎郊西二十里嵐山之麓舊有雙虎爲害伏虎禪師¶
　至虎馴伏旁有石禪師嘗憩此¶
白岩寺牡丹明瀋藩愛此花移植府中數載僧夢有紫¶
　袍黄葢者至牡丹所倐不見晨起視之新芽出土方¶
<pb:KR2k0049_WYG_058-13a>¶
　寸而藩府花已槁矣至今邑人多遊賞焉¶
宋宇文光墓碑吳陶撰文¶
闗和左轄二公勲德碑元將關保和哩齊也在縣南門¶
　外至正辛邜盗犯襄垣分軍三隊掩掠之盜遁自黎¶
　城下吾兒峪潞人立石¶
　壺關縣¶
陽䕶城東二十六里今陽䕶村慕容永據長子時築¶
益陽城東南六十里今城頭村慕容永築以拒慕容埀¶
<pb:KR2k0049_WYG_058-13b>¶
　址湮¶
黎亭後漢志壺關有黎亭¶
臯落氏故墟上黨記東山在壺關城東南晉申生所伐¶
　今名無睪又樂平縣東南三十里有臯落村相傳爲¶
　臯落氏之墟¶
穎陽岡縣治後魏嘗置縣址存¶
羊腸坂漢志北魏志胥云在壺關縣¶
五馬門北魏志壺關有五馬門¶
<pb:KR2k0049_WYG_058-14a>¶
唐望堡唐武德四年析上黨縣置壺關縣於此貞觀十¶
　七年移治進流川¶
參園即南極園在紫團山石間生參似人形一名人衘¶
　一名神草大者徑尺小者六寸唐周繇以人葠遺段¶
　成式詩人形上品傳方志我得真英自紫團舊傳有¶
　服參飛仙者本草亦名紫團參爲上今園已墾而田¶
　矣¶
令狐徴君隱居上黨記令狐徵君隱城東山中去郡六¶
<pb:KR2k0049_WYG_058-14b>¶
　十里即壺關三老令狐茂上書訟戾太子者也茂即¶
　葬其山¶
静軒縣治㕔事東宋縣令陳留范鉞建熙寧四年七月¶
　一日撰記¶
駐雲亭紫團山三十六景之一宋王輔道有詩¶
王輔道紫團詩石碣自䟦云紫團勝賞聞之舊矣壺關¶
　大夫俾圖作記欲得予詩予時在管城錦繡潭上自¶
　食至晡三十六景賦之遍㸃竄一二字耳因以草巻¶
<pb:KR2k0049_WYG_058-15a>¶
　寄之時政和六年秋九月既望乙巳輔道書郡志云¶
　輔道書字神奇原刻十二石亦以搨本累僧碎之埋¶
　於山麓後人蹤跡掘之止得八石嵌於慈雲寺壁間¶
　後止存四石¶
國朝順治十八年縣令朱輔移置學宮¶
磨崖碑三十六景之一懸崖上鐫古籀書宋王輔道有¶
　詩¶
宋真澤廟二真人封號碑政和元年六月初一日縣令¶
<pb:KR2k0049_WYG_058-15b>¶
　通仕郎濟源李元儒撰右班殿直權縣尉武棟立石¶
　平順縣¶
魯班梯即虹梯關縣東北六十里張井栢水都山中有¶
　石徑通河南林縣徑如雲梯土人傳魯班所鑿魏志¶
　壺關有魯般門一名天門¶
赤壤川北魏志其地寒而早霜¶
侯壁里粤治村西有溝名錯鏨俗傳鯀欲濬漳河南流¶
　鑿山不就禹改渠東流今鑿痕尚存¶
<pb:KR2k0049_WYG_058-16a>¶
石勒寨北八十里石城里周四里六十歩相傳石勒築¶
　城貯米址存¶
呂仙筆在靈顯觀世傳呂純陽遊此書¶
汾州府¶
　汾陽縣¶
祝融城在城西相傳祝融築¶
兹氏城南十五里一名甄子城秦置漢高帝更封沂陽¶
　侯嬰爲侯國史記夏侯嬰食邑兹氏是也魏志太和¶
<pb:KR2k0049_WYG_058-16b>¶
　八年西河郡治兹氏城鞏村有遺址¶
瀦城東十五里水經注文湖之西側臨湖有瀦城¶
八門城北十五里俗名羅城相傳劉淵遣喬嵩攻西河¶
　築此城有八門¶
西河故郡隋志後魏置汾州後齊置南朔州後周改介¶
　州隋爲西河郡¶
隰城故縣隋志舊置西河郡治此開皇初郡廢大業初¶
　復唐志肅宗上元間更名隰城¶
<pb:KR2k0049_WYG_058-17a>¶
西河故縣水經注魏黄初二年西河恭王司馬子盛碑¶
　畧曰西河舊處山林漢末擾攘百姓失所魏興更開¶
　疆宇分割太原四縣以爲邦邑其郡帶山側塞矣似¶
　即故兹氏地水經注文水南經兹氏故城東爲文湖¶
　世謂之西河在縣直東十里舊唐志漢美稷縣隋爲¶
　隰城上元元年九月改爲西河¶
永利西監宋置¶
禁火臺南一里祀介子推¶
<pb:KR2k0049_WYG_058-17b>¶
卜子石室西北四十里謁泉山上有石室相傳子夏居¶
　此舊志云石室去地五十丈層松飾岩列栢綺壁惟¶
　西崖得歴級升¶
愛子村北三十五里地輿總要卜子夏哭子䘮明處¶
郭林宗宅東郭天寧寺有遺址有道先生嘗設教於汾¶
　天寧寺即其地¶
文潞公宅治南百歩相傳淨心寺即其遺址明嘉靖三¶
　年憲使王崇慶改建察院有宋元豐三年賜太師文¶
<pb:KR2k0049_WYG_058-18a>¶
　彦博詩敕并序石刻今在學宮¶
黄華亭縣學二門外泮池西貯黄華老人行書詩石金¶
　翰林修撰王庭筠嘗讀書黄華山寺因號焉父遵古¶
　爲汾州觀察判官省親至此書詩石二史稱書法學¶
　米元章而端雅過之¶
仙槐在城隍廟東樹已枯金皇統中得異人藥復茂號¶
　仙槐建觀其地有勝黙子歩槐下吟¶
索靖碑唐賈躭刺汾州於古寺中掘得晉西河王司馬¶
<pb:KR2k0049_WYG_058-18b>¶
　子盛碑太康中尚書郎索靖八分書可辨者大半重¶
　立於佛殿前¶
唐臺駘神廟碑貞元九年令狐楚撰文¶
唐文湖神廟碑令狐楚撰文宋崇寧間汾水泛漲碑没¶
宋樞密使䕶國軍節度使檢校太尉河中尹同中書門¶
　下平章事贈中書令天水狄武襄公神道碑銘北十¶
　里郝洪里劉村墓前翰林學士王珪奉詔撰文嘉祐¶
　四年二月甲申¶
<pb:KR2k0049_WYG_058-19a>¶
宋敕封潤濟侯廟碑宣和元年知汾陽軍事周煒撰文¶
金昌寧公廟碑銘大定十三年王遵古撰文¶
元呂簡肅公神道碑銘西南三里洪哲里墓前翰林學¶
　士虞集撰文¶
元元貞觀碑翰林修撰張益撰文¶
　平遙縣¶
京陵城東七里檀弓趙武曰從先大夫於九京鄭康成¶
　注晉卿大夫墓地京字誤當爲九原城塜記尹吉甫¶
<pb:KR2k0049_WYG_058-19b>¶
　北伐時所築漢爲縣屬太原郡莽曰致城師古曰即¶
　九京唐於縣治南置京陵府水經注京陵縣即趙文¶
　子與叔向遊處其京尚存漢興增陵於下故曰京陵¶
　一載忻州¶
中都城西北十二里顧炎武日知錄漢高祖十年十一¶
　月破陳豨立子恒爲代王都晉陽孝文紀云都中都¶
　陳豨傳同而文帝過太原復晉陽中都二歲又立子¶
　武爲代王都中都則今之平遙縣也如淳以爲先都¶
<pb:KR2k0049_WYG_058-20a>¶
　晉陽後遷中都正義引括地志中都故城在平遥縣¶
　西南十二里水經注春秋昭公二年晉侯執陳無宇¶
　於中都漢文帝爲代王都此武帝元封四年幸中都¶
　宫殿上見光赦中都死罪以下¶
來城西三十五里相傳後漢來歙築¶
羌城西四十里漢建安中築以居羌人十六國春秋劉¶
　氏之先有羌城之號趙滅城廢¶
屈頓城西北二十五里城塜記晉武帝於堤側屈曲爲¶
<pb:KR2k0049_WYG_058-20b>¶
　頓後汾水溢址湮¶
思歸城東二十里相傳劉淵將築壘以攻劉琨後思歸¶
　夜遁¶
蔚州城西北二十五里後魏遷北蔚州民居此置蔚州¶
　後周廢¶
平遥城後魏平遥縣有平遥城¶
亭岡城南二十八里¶
吉甫将臺在上東城相傳尹吉甫北伐閲兵於此蹟存¶
<pb:KR2k0049_WYG_058-21a>¶
　上有高眞廟¶
喜雨亭縣治内金大定十二年縣令藺嗣吉祈雨超山¶
　有應構此¶
晚香堂元杜文定思敬築有詩¶
碧鮮堂在慈相寺地多竹金趙大端詩寒陰鏁碎暗僧¶
　軒玉立森森翠滿前¶
金井樓在縣中街下有井水色如金¶
鳯凰臺治西北隅舊有鳯棲其上一云在下西門城西¶
<pb:KR2k0049_WYG_058-21b>¶
　北隅又有鳯凰亭¶
華林園縣治側¶
太平興國觀古栢共十六株殿前十閣下閣後共六胥¶
　怪偉而閣下三株尤竒相傳唐時植¶
清虛真人畫像在清虚觀¶
唐張智度墓銘天寶元年壬午刻存百餘字類褚河南¶
　楷法與慈恩金塔聖教畧同¶
唐上柱國梁思墓誌銘石方二尺墓墜石出唐貞元九¶
<pb:KR2k0049_WYG_058-22a>¶
　年癸酉歳刻不書作者姓字舊志縣有唐開元貞元¶
　二碑貞元為梁氏逺祖砌吉祥寺寺梁氏五路廉訪¶
　家故佛堂也開元碑砌西河書院壁¶
宋敕賜應潤廟碑宣教即知平遥縣勾管學事余彦和¶
　撰記太學内舍生龍澤書宣和元年十二月初十日¶
宋麓臺山聖俱寺殘碑縣東冀郭村碑高丈餘濶四尺¶
　餘字方二寸其欵勒可識者一曰朝奉郎守秘書省¶
　著作佐郎知并州太谷一曰朝奉郎太常博士通判¶
<pb:KR2k0049_WYG_058-22b>¶
　石州軍州兼管後存慶厯六年五月二十二日十字¶
宋百福寺牒嘉祐八年敕賜¶
宋清虛觀碑元祐七年權均州軍事判官謝悰記太廟¶
　齋郎朱處厚書¶
宋超山應潤廟牒碑宣和元年敕賜¶
超山應潤神祝文碑宣和元年奉訓大夫知汾州事周¶
　煒撰祭文遣邑令余彦和致祭二年三月日立石¶
金趙秉文草書隂符經在清虚觀石多剝¶
<pb:KR2k0049_WYG_058-23a>¶
元遺山題名石在超山題云己亥秋八月十有四日自¶
　太原道徃山陽留宿於此東山元好問裕之題温仁¶
　甫有後序¶
郝純夫題名碣清虚觀内郝官禮部學士¶
董紹祖樂府辭石碣集福寺壁辭曰桃源憶故人泰和¶
　戊辰前四月中旬後二日寓汾庠進士馮天傑謹䟦¶
　昭信校尉行汾州府平遥縣尉劉鎮立石¶
趙大端僧塔記在慈相寺¶
<pb:KR2k0049_WYG_058-23b>¶
葬枯骨碑銘在清虛觀金皇統壬戌鄉貢進士李致堯¶
　譔并書¶
太平崇聖宮敕㫖碑在清虚觀時改為太平崇聖宫敕¶
　清和大宗師興修¶
元征行都元帥五路萬户梁瑛神道碑在梁官村嘉議¶
　大夫御史丞行御史臺事魏初譔集賢侍讀學士奉¶
　議大夫李倜書丹中奉大夫中書省㕘知政事杜思¶
　敬篆額延祐元年重九月日少中大夫西蜀四川道¶
<pb:KR2k0049_WYG_058-24a>¶
　肅政廉訪司男天翔立石¶
元少中大夫西蜀四川道肅政廉訪司梁公神道碑銘¶
　在梁官村奉政大夫監察御史亳郡李元道譔集賢¶
　學士資徳大夫吳興趙孟頫書丹翰林侍讀學士中¶
　奉大夫知制誥兼修國史清河元明善篆額延祐二¶
　年七月初十日前僉廣東廉訪司事授朝列大夫信¶
　州路總管府治中長男梁時中承事郎大名路清河¶
　縣尹次男梁時正承事郎秦州成紀縣尹次男梁時¶
<pb:KR2k0049_WYG_058-24b>¶
　義中顯校尉僉淛東海右道肅政廉訪司事次男梁¶
　時仁等建¶
元評事梁秉鈞墓碑中書省選充汾州教授張藻撰平¶
　遥教授邢仲元書丹鄉貢進士趙黻篆額歲次壬寅¶
　九月庚辰朔初六日乙酉太原路平遥長官男梁琮¶
　孫男梁棟次孫男梁翼梁羽立石¶
元沁州長官贈沁陽公杜豐神道碑銘進士李鼎撰文¶
　中統四年龍集甲子上巳日夫人王氏建¶
<pb:KR2k0049_WYG_058-25a>¶
梁公禱雨碑在超山訓導張翼撰伶思賢書¶
元明威将軍吉州路達嚕噶齊杜思明墓碑在西汾里¶
　母弟前資善大夫中書左丞杜思敬撰文延祐六年¶
　歲次己未十月壬子朔十六日丁卯承直郎&KR0276;州路¶
　義烏縣尹兼勸農事長男杜恕立石¶
郝真人碑翰林學士朝請大夫知制誥修國史姚樞撰¶
　八分書多剝又有眞人十二大字石碣在觀中¶
伶思賢安樂㑹詞石碣在清虚觀¶
<pb:KR2k0049_WYG_058-25b>¶
清和子手書石碣在觀内乃三大字也清和眞人嘗掌¶
　大教西源散人李晉子益氏䟦¶
　介休縣¶
鄔城東二十里今鄔城店左傳司馬彌牟為鄔大夫漢¶
　置太原郡有鄔縣魏地形志介休有鄔城¶
武城東四十五里秦白起駐兵於此¶
板橋城西北十八里韓板村劉淵擊劉琨於此城阻水¶
　以板橋渡又汾水之右有左部城一云劉淵為晉都¶
<pb:KR2k0049_WYG_058-26a>¶
　尉所築¶
六壁城東洪山村水經注魏置城因為大鎮太和中罷¶
　鎮仍為西河郡¶
介休城北魏志介休縣有介休城¶
介休故郡隋志後魏置定陽郡平昌縣後周改郡曰介¶
　休開皇初廢¶
介州舊唐志武徳元年於介休縣置貞觀初廢¶
古平周縣十三州志在縣西五十里漢置隸西河郡¶
<pb:KR2k0049_WYG_058-26b>¶
永安故縣隋志永安有雀鼠谷¶
小靈石故縣元志元初析靈石縣置至元二年省入介¶
　休¶
忌坂西南十二里其坂壁立介之推避晉文公於此後¶
　人忌之¶
綿上聚左傳晉文公求介之推不獲以綿上為之田曰¶
　以志吾過且旌善人後漢志界休有綿上聚¶
郭林宗故宅北關郭家村今華嚴寺按郭有道介休人¶
<pb:KR2k0049_WYG_058-27a>¶
　郭家村實桑梓地汾州故宅其設教處也¶
秦王塔西南十三里西靳屯南原上唐武徳二年劉武¶
　周固守雀鼠谷秦王世民兵不得進遂登南原合戰¶
　大敗武周於此後人建塔記之¶
假糧堆南四里相傳唐太宗圍尉遲㳟於此負土為堆¶
　覆之以粟¶
金果園在南門外相傳唐太宗收尉遲㳟駐兵於此¶
段同村東北二十里相傳單雄信棄戵處今段屯有棄¶
<pb:KR2k0049_WYG_058-27b>¶
　戵泉¶
銀空窟　摩斯嶺二僧胥空王佛弟子¶
鹿橋　兔橋在抱腹巖相傳空王佛自并州來二鹿二¶
　兔前導唐太宗因建雲峰寺置二橋¶
李姑巖相傳唐太宗妹焚修地¶
郭有道墓碑東五里官路南墓前蔡中郎撰文¶
漢宋子浚碑水經注宋冲以有道司徒徵林宗縣人也¶
　孝義縣¶
<pb:KR2k0049_WYG_058-28a>¶
虞城東北十里晉滅虞遷其民居此¶
虢城北八里晉滅虢遷民居此¶
魏文侯城宋袁藏雲趙瞻詩俱云魏文侯城縣志文侯¶
　宅在縣治東又有臺在宣化坊上有樓名看河樓¶
呉城西南七十八里魏將吴起為西河守築以拒秦¶
六壁城西八里魏眞君五年討白狐於六壁城地形志¶
　永安中置顯州治六壁城六壁者世傳辛壁賈壁白¶
　壁許壁柳壁并六壁為六也唐置以居府兵遂名六¶
<pb:KR2k0049_WYG_058-28b>¶
　壁府¶
團城縣南田屯村孝昌三年置軍隋開皇九年廢魏志義寜¶
　　郡有團城縣建義元年置武定四年置武昌郡治團城¶
東多城魏地形志天平中置真君郡治東多城¶
魚城北十里¶
務城西八十里¶
北温州唐志武徳二年置貞觀元年省¶
中陽故縣舊唐志漢中陽縣後魏曰永安貞觀元年改¶
<pb:KR2k0049_WYG_058-29a>¶
　為孝義¶
吐京僑郡西二十里劉家里魏志眞君九年置吐京郡¶
　領新城吐京二縣孝昌中䧟寄治西河¶
温泉故縣西九十里高唐山之西元至元三年廢縣置¶
　廵檢司自高唐迤南為南温泉隸靈石迤北為北温¶
　泉隸孝義¶
高唐故縣唐志武徳二年置隸北温州貞觀元年省入¶
　温泉今縣西有高唐山¶
<pb:KR2k0049_WYG_058-29b>¶
介休坂西四里勝水南原¶
仙童原南五十里王才里縣志漢武帝見一童子年可¶
　八九歲曰吾居丹洞使徃璚田聞西河有長命聖女¶
　因假來此言訖上升因名仙童原¶
枯桑原在王莊里庾信枯樹賦西河有枯桑之社¶
比干臺東二十里汾河上相傳商季遣比干於騶虞山¶
　築臺明于忠肅過孝義詩比干臺古野烟生¶
温公鎮東十里今司馬村世傳温公嘗宿此¶
<pb:KR2k0049_WYG_058-30a>¶
田真宅縣西吐京村北今為寺¶
唐魏文侯墓碑開元二十年孝義令楊仲昌撰¶
宋建䕶國寺碑傅從政撰文寶元二年歲次己邜七月¶
　庚寅朔十九日戊申¶
宋魏文侯墓碑嘉祐戊戌謝景初撰文¶
　臨縣¶
古烏突郡南三十里隋志後周置烏突郡及縣隋開皇¶
　初郡廢縣改太和唐高祖時廢為五社東大岳南宰¶
<pb:KR2k0049_WYG_058-30b>¶
　都西玉溪北古壇中善慶今東關豐市街碑記猶存¶
北和故州舊唐志武徳二年置貞觀三年省入臨泉¶
古臨泉城西北四十里今東山暨西河滸各一城舊志¶
　謂劉琨所築漢志西河郡臨水莽曰監水¶
尅虎寨城金大定時攻西夏築城屯兵元廢¶
劉王溝相傳劉淵引兵過此廟存¶
魏孝文遺跡南五十里三交南山世傳魏孝文過此見¶
　有異氣立廟厭之至今地無棘刺¶
<pb:KR2k0049_WYG_058-31a>¶
石崖佛字南十里路東懸崖百尺上有一佛字縱横三¶
　尺許體甚端楷色稍白因名白佛崖舊說佛音弼為¶
　佛肸之佛謂未有佛之先此字已兆於此崖¶
普化寺古鐘在寺内金大定三年造重數千斤聲聞百¶
　里明崇禎壬申寺焚鐘損¶
宋将西征禱應克㨗碑元符二年十月日右正議大夫¶
　守左丞蔡金紫光祿大夫守左丞僕射陳立¶
元延安兵馬總管袁公神道碑在太平鄉白汶里奉議¶
<pb:KR2k0049_WYG_058-31b>¶
　大夫陜西漢中道提刑按察副使姚燧撰承直郎漢¶
　中道巡行勸農副使暢師文書并題至元二十五年¶
　歲次戊子九月二十九日男昭毅大將軍西蜀四川¶
　道提刑按察使克忠建¶
　石樓縣¶
石樓之顔有巢氏栖於石樓之顔路史今隰州有石樓¶
　縣本曰吐京隋文帝改石樓東南六十里有石樓山¶
吐京故郡魏地形志汾州吐京郡眞君九年置孝昌中¶
<pb:KR2k0049_WYG_058-32a>¶
　陷寄治西河太武又置嶺西縣太和二十一年改名¶
　吐京¶
新城北魏志世祖名嶺東太和二十一年改¶
西徳故州唐志武徳二年於石樓置西徳州貞觀元年¶
　廢¶
長壽故縣東五里後魏孝文置隋廢唐武徳二年復置¶
　貞觀元年省¶
夷吾館東六里晉公子夷吾建通志云在縣東二十五¶
<pb:KR2k0049_WYG_058-32b>¶
　里又縣東有夷吾橋¶
義門荘西五十里金時晉賢六世同居大定間旌其坊¶
　曰義門¶
試劍石西四十里世傳宋呼延瓚獵此獲劍試諸石分¶
　為兩蹟存¶
元資徳大夫大司農鄭允中先塋碑翰林院承㫖榮祿¶
　大夫管翰林院國史趙孟祚撰至正十六年四月吉¶
　旦¶
<pb:KR2k0049_WYG_058-33a>¶
　永寧州¶
離石城趙武靈王破林胡樓煩始築離石城東漢末為¶
　南部庭在新東關北隅劉淵都離石即此一名左國¶
　城後魏立離石鎮州今有井存¶
盧石城北六十里縣志晉并州刺史劉琨攻劉矅築此¶
　址存隋志後周置盧山縣大業初併入修化按隋志¶
　修化縣有伏盧山¶
孟門城西一百二十里一云州西二十里魏吳起所云¶
<pb:KR2k0049_WYG_058-33b>¶
　左有孟門者即此舊唐志貞觀二年置孟門縣七年¶
　省入定胡金明昌六年更名孟門改離石巡檢司今¶
　為孟門南都址存¶
安國城西二十里山巔址存¶
離石故郡隋志後齊曰昌化縣置懐政郡後周改郡及¶
　縣曰離石¶
昌化故郡舊唐志本漢縣後周改昌化郡隋復為離石¶
　縣唐天寶元年改石州為昌化郡¶
<pb:KR2k0049_WYG_058-34a>¶
定胡故郡在城西後周置郡及縣隋開皇初郡廢¶
西定故州唐武徳二年於定胡縣置貞觀二年廢¶
修化故郡隋志後周置窟胡郡及縣隋開皇初郡廢縣¶
　改修化¶
方山故縣隋置唐武徳二年置方州三年州廢縣存金¶
　貞祐四年徙治積翠山元省入離石縣城尚存今名¶
　方山堡在州治北一百五十里¶
劉王&KR2585;劉淵都離石故名¶
<pb:KR2k0049_WYG_058-34b>¶
鳯山仙蹟州北二里上建希夷殿相傳陳摶修煉於此¶
　羽士孫雲際亦潛棲焉¶
呂梁碑劉躭作葢漢時人碑可辨者六十字言舜禹治¶
　水時事¶
宋嘉禾碑宋離石縣有嘉禾碑¶
　寧鄉縣¶
呉王城西一百五十里三交原舊傳為吳起寨址存¶
寧鄉故縣隋志後周置隸離石郡大業初併入離石縣¶
<pb:KR2k0049_WYG_058-35a>¶
平夷故縣舊唐志後周析離石置平夷縣金明昌六年¶
　改曰寧鄉¶
車轍坪南三十五里相傳戰國時齊使進茶路經於此¶
　軌跡猶存¶
避兵臺南五十里高千丈周盈三里昔人避兵居此¶
寧國寺碑金大定四年立石畧云唐顯慶二年重修¶
大同府¶
　大同縣¶
<pb:KR2k0049_WYG_058-35b>¶
雲中城府城北郭外按秦漢之雲中故城即唐雲中都¶
　䕶府唐志雲中都䕶東北距朔州五百五十七里自¶
　唐置雲州于恒安鎭始改定襄縣曰雲中其實元魏¶
　之平城即漢鴈門郡之平城縣也魏天興元年定都¶
　平城始營宫室建宗廟立社稷二年増啟京師十二¶
　門孝文帝遷都洛邑改為司州牧唐呂令問雲中古¶
　城賦棄萬里之沙漠傍五原之風土肇為此都實惟¶
　太祖池桑乾之水苑秦城之牆百堵齊矗九衢相望¶
<pb:KR2k0049_WYG_058-36a>¶
　張嵩賦一太隂以建極則廣莫而論都遂徵板幹庀¶
　徒卒鏟嶕嶢剞崛屼因方山以列榭按長城以為窟¶
平城外郭明一統志城東五里本漢平城縣其外郭乃¶
　西魏所築在無憂坡上按北魏紀太宗泰常八年築¶
　平城外郭周三十二里舊志云西魏所築者謬¶
元魏宫垣遼志占城之北面雙闕尚在後為天王寺今¶
　考魏書錄其可見者如左舊志誤以遼西京四門為¶
　元魏制度今改正¶
<pb:KR2k0049_WYG_058-36b>¶
天文殿天興元年秋七月定都平城始營宫室十月起¶
　天文殿十二月太祖臨天文殿太尉司徒進璽綬咸¶
　稱萬歲大赦改元¶
天華殿天興二年秋七月建十二月成¶
中天殿　雲母堂金華室胥天興三年七月建¶
紫極殿　元武樓凉風觀胥天興四年五月建¶
西昭陽殿天興六年十月建天賜元年九月御昭陽殿¶
　受朝¶
<pb:KR2k0049_WYG_058-37a>¶
西宮太祖天賜元年冬十月築十一月幸西宫泰常八¶
　年廣西宫起外垣牆周二十里中有天文殿太宗永¶
　興元年十二月始居西宫御天文殿又有板殿永興¶
　四年幸西宫臨板殿¶
天安殿見天賜六年¶
萬壽宮世祖始光二年三月營故東宫為之中起永安¶
　安樂二殿臨望觀九華堂是歲九月二殿成大饗以¶
　落之¶
<pb:KR2k0049_WYG_058-37b>¶
東宮世祖延和元年七月建三年七月成備置屯衞三¶
　分西宫之一¶
北宮世祖眞君十一年大治宫室皇太子居於北宫即¶
　㳟宗天賜四年秋七月築北宫垣¶
太華殿高宗太安四年三月建九月成大饗羣臣孝文¶
　太和九年大享羣臣班賜皇誥太和十六年二月壞¶
　太華殿經始太極殿十月成高宗時郭善明甚機巧¶
　北京宫殿多其製作¶
<pb:KR2k0049_WYG_058-38a>¶
壽安宮高宗和平元年保太后常氏居壽安宫¶
白樓文成李后傳高宗登白樓望見后美之遂得幸於¶
　齋庫中¶
平城紫宮孝文生於此神光照室¶
崇光宮顯祖皇興五年徙御崇光宫採椽不斵土階而¶
　已延興三年改寧光¶
太和殿孝文帝承明七年正月建太和元年七月成十¶
　四年居廬引見羣臣於此¶
<pb:KR2k0049_WYG_058-38b>¶
七寶永安行殿孝文帝承明元年七月建¶
安昌殿承明七年正月建七月成太和十六年依古六¶
　寢權制三室以安昌殿為内寢¶
朱明門　思賢門胥孝文帝太和元年建九年七月又¶
　新作諸門¶
坤徳六宫殿太和三年正月建¶
乾象六合殿太和三年二月建四年正月成¶
思義殿太和四年九月成十六年孝文帝臨殿䇿問孝¶
<pb:KR2k0049_WYG_058-39a>¶
　秀¶
東明觀太和四年七月改作九月成¶
皇信堂太和七年十月成十五年帝始聽政於皇信東¶
　室十六年以皇信堂為中寢¶
宣文堂太和十二年八月建十七年徙御宣文堂¶
經武殿太和十二年八月建¶
永樂宮太和十六年二月徙御永樂宫¶
太極殿太和十六年二月經始十月成大享羣臣以落¶
<pb:KR2k0049_WYG_058-39b>¶
　之十八年自洛陽還平城御太極殿諭在代羣臣以¶
　遷移之畧以上胥元魏大内宫殿¶
犲山宫太祖天興六年七月北巡築離宫扵犲山縱士¶
　校獵天賜三年正月四月凡再幸¶
豐宫太宗神瑞元年起豐宫於平城東北¶
西苑宮在西苑泰常三年十二月建太宗神瑞三年冬¶
　十月築宫於西苑¶
白登宮泰常四年九月築白登宫¶
<pb:KR2k0049_WYG_058-40a>¶
南宫世祖神䴥三年幸南宫獵於南山¶
鑒元殿亦在方山太和十九年九月癸酉拜文明太后¶
　　陵前夜宿鍳元殿甲戌還永樂宫¶
鹿苑天興二年二月以所獲高車衆起鹿苑於南臺陰¶
　北距長城東包白登屬之西山廣輪數十里鑿渠引¶
　武川水注之苑中疏為三溝分流宫城内外又穿鴻¶
　鴈池天興四年起石池鹿苑臺神瑞六年三月發京¶
　師六千人築苑起自舊苑東包白登周圍四十餘里¶
<pb:KR2k0049_WYG_058-40b>¶
北苑太宗永興五年二月穿魚池於北苑泰常二年築¶
　蓬臺其中四年又築宫於蓬臺孝文太和二年四月¶
　祈雨北苑三年五月又祈雨於北苑閉陽門是日澍¶
　雨大洽十一年八月罷山北苑以其地賜貧民太和¶
　元年九月起永樂游觀殿於北苑穿神淵池¶
東苑太宗泰常七年秋八月詔泰平王率百國以法駕¶
　田於東苑車乘服物皆以乘輿之副¶
華林園世祖眞君五年華林園諸果盡花¶
<pb:KR2k0049_WYG_058-41a>¶
永興園太和十七年三月幸永興園¶
東西池太祖天興三年穿城南渠通於城内作東西池¶
天淵池高宗興安二年二月發京師民五千穿天淵池¶
　高宗穿天淵池獲一石銘稱桓帝葬母封遠近赴㑹¶
　二十餘萬人有司以聞命藏之太廟¶
靈泉池在方山太和九年六月行幸方山遂幸靈泉池¶
　自後十年四月幸十一年五月幸十二年四月七月¶
　閏九月凡三幸十三年七月幸十四年二月七月凡¶
<pb:KR2k0049_WYG_058-41b>¶
　再幸文明馮太后與高祖幸靈泉池燕羣臣及藩國¶
　使人諸方渠帥各令為其方舞高祖帥羣臣上壽太¶
　后忻然作歌帝亦和歌遂命羣臣各言其志於是和¶
　歌者九十人¶
五石亭太祖天賜三年二月幸代園山建五石亭¶
馬射䑓有三一在陂西太宗永興二年幸陂西馬射臺¶
　講武教戰一在南郊高宗興安二年七月築馬射臺¶
　於南郊一在長川世祖始光三年上親登臺觀走馬¶
<pb:KR2k0049_WYG_058-42a>¶
　王公諸國君以下馳射中者賜各有差¶
城南白䑓太宗泰常二年築高二十餘丈¶
天王䑓府城北二里魏離宫¶
鳯䑓城内西北隅左右二臺各高數丈元大徳十一年¶
　地震圮其左延祐間右臺亦圮今名鳯臺坊¶
文石室太和三年六月建於方山又有靈泉殿¶
郊壇太祖天興元年立壇兆告祭天地二年正月甲子¶
　初祀上帝於南郊以始祖神元帝配降壇視燎成禮¶
<pb:KR2k0049_WYG_058-42b>¶
　而反壇通四陛壝埒三重天位在其上南面神元帝¶
　西面五精帝在壇内各如其方諸神各以次從祀祭¶
　畢燎牲體左於壇南從陽之義三年正月癸亥瘞地¶
　於北郊祭畢燎牲體右於壇北從陰之義以神元竇¶
　皇后配¶
五精帝壇泰常三年為五精帝兆於四郊遠近依五行¶
　數各為方壇四陛埒壇三重通四門¶
西郊方壇天賜二年四月復祀天於西郊為方壇為二¶
<pb:KR2k0049_WYG_058-43a>¶
　陛土陛無等周垣四門門各依方色為名帝御大駕¶
　立青門内内朝臣位壇北外朝臣及夫人芳容咸位¶
　青門外后率六宫從黒門入列青門内女巫執鼓立¶
　於陛之東太和十八年三月詔罷西郊祭天¶
圓丘太和十二年十月帝親築圓丘於南郊十三年正¶
　月車駕有事於圓丘十五年十一月冬至將祭圓丘¶
　帝親省齋宫冠服及郊祀俎豆越三日帝袞冕劔舄¶
　侍臣朝服辭太和廟之圓丘升祭柴燎¶
<pb:KR2k0049_WYG_058-43b>¶
方澤太和十三年五月車駕有事於方澤¶
明堂孝文太和十五年四月經始十月告成十一月祀¶
　圓丘遂祀明堂十六年正月祀顯祖獻文帝於明堂¶
　以配上帝九月大享序昭穆於明堂祀文明太皇太¶
　后於元室唐開元二十一年雲州置魏孝文帝祠堂¶
　有司以時享祭州有魏故明堂遺跡即於其上立廟¶
靈䑓太和十六年正月明堂禮成遂升靈臺以觀雲物¶
　降居青陽左个¶
<pb:KR2k0049_WYG_058-44a>¶
太學世祖始光三年起太學於城東祀孔子以顔淵配¶
　孝文太和十年詔建辟雍十六年八月以尉元為三¶
　老游明根為五更又養國老庶老將行大射之禮雨¶
　不克成是歲幸宗學親問博士經義¶
大社太和十五年十有二月遷社於内城之西太祖天¶
　興二年冬十月置太社太稷帝社於宗廟之右為方¶
　壇四陛祀以二月八月用戊皆太牢¶
高宗石像興安元年詔有司為石像令如帝身既成顔¶
<pb:KR2k0049_WYG_058-44b>¶
　上足下各有黒石𡨕同帝體上下黒子論者以為純¶
　誠所致¶
西武庫天興二年八月作西武庫¶
銅龍世宗景明四年五月己亥遷代京銅龍置天淵池¶
遼金宮垣西門有二土臺葢宫闕門也路寢之基猶存¶
　遼志晉高祖割山前代北地大同來屬重熙十三年¶
　因建西京敵樓棚櫓具廣袤二十里門東曰迎春南¶
　曰朝陽西曰定西北曰拱極設留守司衙南曰西省¶
<pb:KR2k0049_WYG_058-45a>¶
　北門之東曰大同府北門之西曰大同驛金克西京¶
　大定五年名其門南曰奉天東曰宣仁西曰阜成¶
西京同文殿遼禮志常朝臣僚朝服幞頭袍笏公服紫¶
　衫帽¶
梳妝樓城西北隅遼蕭太后嘗居此址存¶
鬭雞䑓在奚望山遼志乾符三年雲中守捉使李克用¶
　偕程懷信等募士萬人趨雲州次鬬雞臺即此¶
銅石像在舍和坊遼志清寧八年建華嚴寺奉安諸帝¶
<pb:KR2k0049_WYG_058-45b>¶
　石像銅像石像五銅像六内一銅像袞冕垂足而坐¶
　餘俱常服¶
保安殿金大定五年建宫室名其殿曰保安¶
御容殿金建有閣門使¶
西京宮苑金築有宫苑使¶
遼金國子監府治東南明洪武八年改府學¶
長城北百餘里史記始皇三十二年使䝉恬自榆中竝¶
　河以東屬之陰山城河上為塞土色皆紫故名紫塞¶
<pb:KR2k0049_WYG_058-46a>¶
　又云府城北有長城窟土人名白道泉¶
定襄城西北二十里漢為郡唐為縣皆治此開元間改¶
　為雲中縣有陰山青坡二道皆出兵路¶
燕昌城燕主慕容垂轝過平城北四十里疾篤築燕昌¶
　城而還土人謂之老公城¶
盛樂城金志大同縣有盛樂城¶
白羊城西一百四十里即大同舊衞城¶
故雲州舊唐志貞觀十四年自朔州北定襄城徙雲州¶
<pb:KR2k0049_WYG_058-46b>¶
　來治永淳元年為賊所破因廢開元二十年復置天¶
　寶元年改雲中郡乾元元年復為雲州¶
平齊故郡隋志後魏置尋廢¶
雲内故縣隋志後周改太平縣曰雲中開皇初改曰雲¶
　内¶
雲中故縣舊唐志本隋雲内縣之恒安鎮唐貞觀十四¶
　年置定襄縣為雲州治永淳初廢開元二十年更名¶
　雲中遼始析雲中置大同縣即今治¶
<pb:KR2k0049_WYG_058-47a>¶
恒安鎮遼志北魏置恆州齊文宣廢州為恆安鎮周隋¶
　胥為鎮¶
白登後漢書注在平城東南十餘里雲中郡志按白登¶
　漢高被圍處一在城東七里一在城北百餘里要以¶
　城北者為正今隸陽高¶
樞密寨西山迤南峰巒㟮屼名青龍觀觀前有懸石絶¶
　頂少西有石洞攀鐵索而上鐫詩云不知通得天台¶
　否鐵索懸崖度石橋西望更出高峰名樞密寨¶
<pb:KR2k0049_WYG_058-47b>¶
鹽場金志大同縣有鹽場¶
普恩寺古鐘朱弁記按其欵識時後唐清泰三年歲在¶
　丙申鑄¶
廣勝庫元置在大同掌平陽太原所造兵器以給北邊¶
唐段文昌墓碑縣志東八里字已剝落¶
金西京大普恩寺重修大殿記碑皇統三年二月丁卯¶
　宋修武郎借吉州團練使充通問副使婺源朱弁撰¶
　文¶
<pb:KR2k0049_WYG_058-48a>¶
金左丞相封金源郡王諡誠敏赫舍哩良弼墓碑良弼¶
　居宣寧大定十八年薨命翰林待制伊喇履勒銘墓¶
　碑¶
　懷仁縣¶
蘭池城漢順帝陽嘉二年烏桓圍漢度遼將軍於此¶
雞鳴城南三十里土人名魏早起城為雞鳴城又曰食¶
　時城孝文帝築蹟微存金志懷仁有早起城¶
日中城孝文帝築金志懷仁有日中城水經注東有日¶
<pb:KR2k0049_WYG_058-48b>¶
　中城城東又有早起在黄𤓰阜北曲中¶
東城遼志太祖與晉王李克用㑹雲州之東城¶
沙南故城遼志懷仁本漢沙南縣地¶
莎泉故縣在城後魏置地有莎泉故名¶
雲中故縣南五十里今名中城堡相傳秦築址存遼志¶
　雲中縣趙置金志遼析雲中置懷仁¶
大利故縣遼志隋大業二年置大利縣屬定襄郡遼改¶
　懷仁¶
<pb:KR2k0049_WYG_058-49a>¶
奉義故縣遼志本漢陶林縣地後唐武皇與遼太祖㑹¶
　此後析雲中縣置¶
聚仙䑓西南六十里天羅寺南¶
利國鐡冶西二十清凉山又錦屛山亦有冶¶
棃園西南二十里元薛御史果園明入代府址存¶
　山陰縣¶
南平城即新平城太祖天興六年九月行幸南平城規¶
　度灅南面夏屋山背黄𤓰堆將建新邑天賜三年遂¶
<pb:KR2k0049_WYG_058-49b>¶
　于其地築宫規立外城方二十里分置市里經塗洞¶
　逹¶
山隂故城西南十五里即忠州城金貞祐二年陞山陰¶
　縣為忠州築城¶
黄昏城北四十五里魏孝文築¶
平齊故郡魏皇興初慕容白曜南伐下歴城徙青齊士¶
　望數百家於桑乾立平齊郡於平城西北新城㝷徙¶
　治京城西南二百餘里舊陰館之西¶
<pb:KR2k0049_WYG_058-50a>¶
河隂故縣遼置金更名山陰¶
御射䑓南三十里龍門山後魏文成帝嘗射于此有碑¶
　記其陰列從臣姓氏¶
蕭太后營西南二十里安銀子村址存¶
復宿山房明王文端家屏及子桞州太守濬初讀書於¶
　此¶
遼節度使開國伯沙彦珣墓碣銘南三十里沙家寺東¶
　山坡明正徳中水衝出¶
<pb:KR2k0049_WYG_058-50b>¶
金王拱碑在佛宿山碑云文殊大師留宿處¶
　應州¶
應州故城東十里唐天寶初大同節度使王忠嗣所築¶
　乾符間朱國昌為節度使移築天王村南故城遂廢¶
金鳯城天王祠前後唐明宗生此中有金鳯井元遺山¶
　詩此地曾云海眼開古今人喜暢奇哉料應丹穴相¶
　穿透飛出摩天金鳯來¶
黄昏城遼志金城縣有黄花城水經注武周塞水逕日¶
<pb:KR2k0049_WYG_058-51a>¶
　沒城土人名黄昏城今訛黄花城¶
古望城南三十里下社村有觀音寺韓元帥浩習静處¶
　寺後有樓即古望城遺址¶
泊城州治西大定街北¶
金城故縣在州城内遼志金城本漢陰館縣地漢末廢¶
　為陰館城大業末陷突厥唐始置金城縣為州治遼¶
　因之明永樂間嘗掘得金城縣印今為儒學¶
凝翠樓在州故城西門唐天寶時建¶
<pb:KR2k0049_WYG_058-51b>¶
劉静山房東南三十里小石峪溝東坡上相傳唐田游¶
　岩棲此後名大覺精舍¶
劉智逺宅東北二十里有石甃井¶
𤓰園在輝耀村相傳劉智遠微時種𤓰處¶
龍首書院州西南遼翰林學士邢抱璞建今儒學基即¶
　其故址¶
一經樓龍首書院東遼郎中邢建妻陳夫人教子讀書¶
　處遼列女傳陳氏甫笄通經義好吟咏時以女秀才¶
<pb:KR2k0049_WYG_058-52a>¶
　名之歸於建有六子陳氏親教以經後二子抱璞抱¶
　質皆以賢位宰相¶
小有園在康興莊金權州節度使康公弼憩此¶
碧桞園金榮國公高汝勵别業即今桞樹巷¶
書堂巗茹越山中金進士曹之謙講學處¶
梳洗樓州治西南四十五步乃元元帥韓浩故宅也¶
古石經柱在州城中關王城隍二廟八角石上葢遼金¶
　時筆¶
<pb:KR2k0049_WYG_058-52b>¶
透玲碑在佛宫寺相傳唐晉王墓上石光明如鏡元季¶
　兵燹止留二尺許¶
金重修州學記碑翰林學士李冲畧撰文¶
渾河碑在東關龍王廟石螭首上篆刻開剙渾源河碑¶
　記成化時州人得於渾河¶
　渾源州¶
故崞縣西二十里横山左側遺墉尚存水經注崞縣故¶
　城王莽之崞張也縣南面北岳右背崞山處三山之¶
<pb:KR2k0049_WYG_058-53a>¶
　中故名崞張其西山謂之崞口北有繁峙故城王莽¶
　之當要也州志山形如郭故名肇於西漢至後唐徙¶
　築今城¶
平舒故縣史記趙孝成王十九年燕以葛武陽平舒易¶
　趙地徐廣曰平舒在代郡莽曰平葆隋曰平冦縣唐¶
　為渾源縣金陞州¶
平寇故縣隋置唐廢¶
飛石窟東頂大茂山碑舜皇巡狩詣此將登祀值大雪¶
<pb:KR2k0049_WYG_058-53b>¶
　弗能進而遥祀之俄有石飛墜帝前遂以安王石名¶
　五載復狩其石載飛曲陽帝命即其地祠祀焉其飛¶
　窟尺寸固安王石符劵也¶
叢桂窟金劉撝至其曾孫登進士者若汲若仲澤仲瀛¶
　若侃若儼若從益從禹共八人嘗求書八桂堂於趙¶
　閑閑曰君家豈止八桂書叢桂窟歸之¶
翠屏書院南七里翠屏山金狀元劉撝右丞蘇保衡講¶
　學處¶
<pb:KR2k0049_WYG_058-54a>¶
歸潛室金劉京叔祁壬辰還鄉里躬耕自給築室榜曰¶
　歸潛壁間書張横渠東西二銘自撰記作歌¶
龍山遺蹟西南四十里明一統志金末李冶元好問張¶
　徳輝嘗游此山號為龍山三老¶
退藏齋元進士雷發建賦詩曰陋室那堪陋巷居退藏¶
　天畀隱斯廬看山破費工夫外一炷清香註易書¶
鳯山書院西北七里鳯凰山下明時郡人司務孫聰建¶
　標十二景曰鳯鳴亭翠微樓得月軒秋香圃藏書窟¶
<pb:KR2k0049_WYG_058-54b>¶
　鼔琴洞奕棊臺釣魚磯碧水竇彩雲巖金魚塘瑞蓮¶
　池¶
風葫蘆紈扇南十里嵫峽口張君祥刻石¶
壮觀唐李太白書刻嵫峽東崖上筆力遒勁人多摹搨¶
　成化十年建太白祠於崖上¶
歸潛堂銘金寂通居士陳時可撰¶
金雷思龍山詩碣大雲寺中思天徳三年進士同知北¶
　平轉運使事¶
<pb:KR2k0049_WYG_058-55a>¶
元重修廟學碑泰定中韓國理撰文¶
元重修律呂神祠碑西北七里至元六年五月十五日¶
　東昌敎授麻治撰文¶
　靈邱縣¶
靈邱故城東十里水經注應劭曰趙武靈王葬東南二¶
　十里故名宋起鳯靈邱辨趙時未置邑中歴秦楚迄¶
　漢高帝十一年冬命太尉周勃擊陳豨豨奔武靈之¶
　邱始置邑焉¶
<pb:KR2k0049_WYG_058-55b>¶
敧城水經注靈邱有興豆亭敧傾不正世名敧城¶
蕭后城西南三十里蕭家坡遼蕭太后所築壘存¶
楊六郎城距蕭家坡二里¶
靈邱故郡隋志後魏置後齊省莎泉縣入焉開皇初郡¶
　廢¶
故蔚州隋志後周置大業初廢¶
大昌故城隋志後周置隸蔚州開皇初併入靈邱¶
莎泉亭北魏志北靈邱郡有靈邱莎泉二縣後齊省入¶
<pb:KR2k0049_WYG_058-56a>¶
　靈邱¶
大勝甸東六十里元兵勝金人於此因名¶
石銘陘在縣西水經注滱水東流入陘有石銘其上故¶
　謂之石銘陘¶
温泉宫北魏紀高宗興光元年十二月幸靈邱至温泉¶
　宫¶
義倉東南二十里隘門山後魏置宋嘗設關於此¶
擲虎澗東北二十里李存孝牧羊於此李晉王獵逐虎¶
<pb:KR2k0049_WYG_058-56b>¶
　過其地存孝搏殺之隔澗擲還遂養以為子¶
寧朔府奉化府唐莊宗以吐渾白承福為都督賜姓¶
　名為李紹魯置兩府居之終唐時常遣使朝貢¶
石人䑓東北五里俗傳唐時鄧氏女過而有感遂生存¶
　孝¶
　廣靈縣¶
長城在直峪山漢武帝元光五年築址存¶
平舒城西十里平水村南晉穆帝昇平三年燕主慕容¶
<pb:KR2k0049_WYG_058-57a>¶
　儁居北部賀頼頭于代郡平舒即此¶
六郎城在林關峪宋將楊延昭所築址存¶
清塞守捉城唐貞元十五年置¶
寡婦城東七里相傳夫遠戍妻築城以居址存¶
古城南三里遺址甚狹相傳秦皇所築¶
延陵故縣史記趙孝成王十八年延陵鈞率師從相國¶
　信平君助魏攻燕漢置延陵縣隸代郡遼志蔚州廣¶
　陵縣本漢延陵縣隋唐為鎭州地後唐同光初分興¶
<pb:KR2k0049_WYG_058-57b>¶
　唐縣置路史延陵有五一在代一在丹徒一在晉陵¶
　一在綏一闕¶
插箭嶺東南三十里相傳宋將楊延昭插箭於此¶
懐荒鎭　禦夷鎮胥北魏置縣境隸焉¶
聶諒故里　神峰山下加斗村諒元總管也¶
　廣昌縣¶
商王城東十五里址存内有比干廟¶
五龍城遼志後周置廣昌縣於此¶
<pb:KR2k0049_WYG_058-58a>¶
飛狐故縣即廣昌縣治漢名飛狐縣後名廣昌遼志後¶
　周大象二年置廣昌縣於五龍城隋仁壽二年改名¶
　飛狐相傳有狐於紫荆嶺食五粒松子成飛仙故名¶
　唐隸蔚州其北飛狐道宋為飛狐軍遼為飛狐縣明¶
　初改廣昌¶
銅山冶舊置爐鑄錢唐至徳以後廢元和間復鑄唐志¶
　飛狐有三河銅冶有錢官¶
晒甲石南七十里楊六郎晒甲於此¶
<pb:KR2k0049_WYG_058-58b>¶
祭刀石南四十里相傳楊六郎在此祭刀明巡關御史¶
　立碑曰楊六郎祭刀之石又南六十五里有楊夾馬¶
　石¶
孟良臼南六十里孟良舂粟於此¶
雲溪觀西南安峪村北魏道士宼謙之建¶
　陽高縣¶
娘子城距白登村二十里相傳曲逆以美婦豔冒頓激¶
　閼支過而信宿焉故名霍鵬詩雲中冒頓曾鳴鏑塞¶
<pb:KR2k0049_WYG_058-59a>¶
　下閼支有廢城¶
沮洳城北魏紀泰常二年十月辛酉行幸沮洳城癸亥¶
　還宫¶
高栁故城附近有參合陂胥隸縣境北魏志永熙中置¶
　高桞郡高桞縣屬焉¶
開陽故縣五朝志馬邑郡開陽縣舊曰長寧後齊置齊¶
　徳長寧二郡周廢齊徳郡隋開皇十九年改縣曰開¶
　陽¶
<pb:KR2k0049_WYG_058-59b>¶
白登故縣遼志本白登臺地遼置長青縣金改白登明¶
　廢¶
白登䑓南二十里遼志冒頓縱精騎三十餘萬圍漢高¶
　帝於白登即此或曰魏廣鹿苑遷白登之民於此故¶
　名梁元帝横吹曲朝䟦青坡道暮上白登臺¶
單于䑓西北百餘里漢武帝元封初勒兵十八萬騎登¶
　此臺¶
莫含壁代左將軍關中侯繁峙莫含故宅在桑乾川南¶
<pb:KR2k0049_WYG_058-60a>¶
　世稱莫含壁含音訛或謂之莫回城云¶
陽和䑓即北城上建元帝宫殊壯麗¶
太師荘西北十餘里乃明英國公張輔莊也河水灌溉¶
　稱沃壤¶
明總督軍門在城西南¶
撫賞庫在制府南内貯綵幣遠人欵貢則給賞¶
　天鎭縣¶
平邑故縣史記趙獻侯十三年城平邑按漢志代郡有¶
<pb:KR2k0049_WYG_058-60b>¶
　平邑縣莽曰平胡¶
廣牧故縣遼志本雲中縣地北魏道武帝置廣牧縣晉¶
　建興四年劉琨為箕澹後繼屯廣牧¶
天成故縣遼志本極塞之地魏道武置廣牧縣唐武徳¶
　五年置定襄縣遼析雲中置元隸興和路¶
玉泉驛縣志隋唐曰玉泉驛遼改為玉泉縣元為興和¶
　路天成縣按元之天成當即遼金大同府之天成玉¶
　泉縣之說疑附㑹¶
<pb:KR2k0049_WYG_058-61a>¶
蕭后井在蕭牆堡相傳蕭后駐兵於此井水盈溢去後¶
　如故¶
洞賔洞在筆峰山深邃人莫敢入相傳吕洞賓居此¶
馬市樓新平北門外¶
大古城門天成衞南七十里蔚州北八十里¶
石鼔在青雲山驚峰寺¶
朔平府¶
　右玉縣¶
<pb:KR2k0049_WYG_058-61b>¶
定襄故縣前漢屬定襄郡後漢屬雲中按北魏定襄屬¶
　永安郡唐初定襄屬雲州胥非漢縣也¶
楨陵故縣漢置隸雲中郡莽曰楨陸十三州志楨陵北¶
　去雲中城一百二十里¶
桐過故縣漢置隸定襄郡莽曰倚桐按黄河過桐過縣¶
　西桐過北接楨陵縣¶
東古城東南五十里相傳漢明妃居此¶
南古城南七十里相傳為劉武周行宫¶
<pb:KR2k0049_WYG_058-62a>¶
定邊衛明洪武二十五年置東勝六衞一曰定邊後廢¶
　調大同右衞實之又調玉林衞人定邊¶
蒲州營南三十里大南山下大路兩傍中隔滄頭河相¶
　傳孝文駐兵於此¶
峰臺梁南八十里相傳唐李衞公北征駐兵於此¶
倉鶴陘古參合口即今郡境出口之道也¶
張良洞南百里偏嶺相傳漢張良曽居此¶
蕭通元洞南三十里大南山之陽洞口高四尺廣三尺¶
<pb:KR2k0049_WYG_058-62b>¶
　深六尺石穴穿下人莫敢入相傳蕭通元第八仙修¶
　煉於此又傳嚴子陵曽隱此名嚴子陵洞¶
孝文碑南三十里天南山中碑缺字多磨滅以土粉印¶
　之可辨者有三寶顯明(缺/)積侍郎内院(缺/)廣武(缺/)郡¶
　太子侍(缺/)孝文石名李賀苾(缺/)光(缺/)年四月十日上¶
　為孝文皇帝文明(缺/)百七十里(缺/)敦山頂造(缺/)天禄¶
　及七世所徃前死後(缺/)千百葉(缺/)國家和門(缺/)用之¶
　無匱(缺/)伯曾祖字樣餘俱不成文不知為何朝孝文¶
<pb:KR2k0049_WYG_058-63a>¶
　明嘉靖間分守大同中路㕘將李蓁守備張璽重修¶
　大南山顯明寺碑云漢孝文駐兵於此因墓於山建¶
　寺曰顯明供佛僧焚修舊碑存焉等文按漢孝文迄¶
　今二千年碑未必存且佛法自漢明帝時始入中國¶
　文帝時尚無佛法何得有顯明寺而漢官又無内院¶
　元魏孝文在漢文後六七百年且先都平城至此山¶
　不及二百里於缺碑中百七十里字有合當以魏孝¶
　文碑為近¶
<pb:KR2k0049_WYG_058-63b>¶
黄華老人石刻城内白衣寺中金翰林修撰王庭筠書¶
　法¶
　朔州¶
馬邑城晉太康地記秦時建此城將成而圯者數矣有¶
　馬周旋馳走反覆父老異之因依以築城遂名馬邑¶
　漢元光二年用王恢䇿伏車騎材官三十餘萬於此¶
太平城在州境後魏置神武郡北齊改曰太平周廢城¶
　内有統萬所送二大釡各受二百石¶
<pb:KR2k0049_WYG_058-64a>¶
梁郡城西二十里後魏時爾朱榮所築¶
大利城隋書大業九年十月築大利城於朔州以居啟¶
　民¶
長城自神池口東連馬邑即秦所築址¶
定襄故郡前漢治成樂縣後漢治善無水經注中陵水¶
　又西北流逕善無縣故城西十三州志曰舊定襄郡¶
廣安故郡隋志後齊置開皇初廢¶
馬邑故郡隋志舊置朔州大業初改代郡尋曰馬邑¶
<pb:KR2k0049_WYG_058-64b>¶
新昌故郡舊志晉置按晉志惠帝改新興為晉昌郡非¶
　新昌¶
鄯陽故縣城外西北隅古城内本秦馬邑縣地後齊置¶
　招遠縣為廣安郡治隋大業元年始名鄯陽遼金元¶
　因之明廢遼志本漢定襄縣地¶
善無故縣前漢屬鴈門後漢屬定襄北魏天平二年置¶
　善無郡治善無縣水經注中陵水又西北流逕善無¶
　縣故城西王莽之陰館也¶
<pb:KR2k0049_WYG_058-65a>¶
懐朔鎭北魏志延和二年置鎭孝昌中改為朔州¶
六郎寨南八十里白草溝西南¶
赫連戍金程敏政朔州行赫連古戍白草枯¶
白樓古城内東北雲中郡志後魏明元帝姚后建樓以¶
　望秦飾以鉛粉故名¶
通天樓舊志在古城内相傳夏王赫連勃勃建¶
鄂公故宅州南石碣谷村址微存¶
李純甫隱居金時隱居玉屏山自號玉屏山主人¶
<pb:KR2k0049_WYG_058-65b>¶
聖佛崖明少保于謙詩鑿石成佛巧石内無佛先佛是¶
　幻象石石是佛渾堅如佛能有靈石靈在佛先¶
　馬邑縣¶
廣武城南八十里韓王信屯廣武漢兵大破之即此漢¶
　為縣隸太原郡¶
大同軍城唐志開元五年於大同軍城置馬邑縣遼志¶
　在鄯陽縣東三十里南至朔州四十里按此大同城¶
　與永濟柵故大同城不同¶
<pb:KR2k0049_WYG_058-66a>¶
寰州城西關迤南後唐天成三年置寰州治寰清縣遼¶
　罷為縣址存¶
馬邑川北齊文宣帝天保三年居柔然於馬邑川¶
灅南宫後魏世祖泰常五年夏四月起灅南宮又太祖¶
　天賜三年六月發八部五百里内丁男築灅南宫門¶
　闕高十餘丈引溝穿池廣苑囿¶
金龍池在司馬泊鄂國公廟前其水泓深清澈廣袤數¶
　畝自後魏以來相傳池中產二馬驪一黄一有角似¶
<pb:KR2k0049_WYG_058-66b>¶
　鹿葢龍種也尉遲敬徳潛伺池邊俟其出飛跨其背¶
　䇿之將復躍入池乃以手攀大桞旋轉而止又傳池¶
　邊有左紐樹¶
櫓䑓城内西北隅高四丈餘相傳唐李靖築以觀星¶
馬跳荘北十里舊傳鄂國公於金龍池得馬乘至此馬¶
　復跳躍故名又䇿而東至西河底村澗横列一躍而¶
　過者三因名三跳澗¶
佳吉寨馬邑東南六十里宋楊將軍屯兵處又西南五¶
<pb:KR2k0049_WYG_058-67a>¶
　十里太和嶺西北有六郎寨址存¶
元忠臣故宅在司馬泊村傳為崔斌崔彧故里門石獅¶
　猶存¶
古峰䑓在莊頭村高四丈中空可匿百人厥土堅實矢¶
　石不能攻¶
神婆跡在洪濤山頂俗傳神嫗攜子游山上手足及梳¶
　箆皆印石深寸許¶
　左雲縣¶
<pb:KR2k0049_WYG_058-67b>¶
宣寧城金志本遼徳州昭聖軍宣徳縣大定八年更名¶
　元因之明廢¶
窟龍城金志宣寧縣有窟龍城¶
大洛城北魏永興五年自雲中之大室南巡至定襄大¶
　洛城¶
紫阿鎮遼志本漢桐過縣北齊置紫阿鎮唐㑹昌中置¶
　宣徳縣¶
鎮朔衛明洪武二十五年置東勝六衞一曰鎭朔後廢¶
<pb:KR2k0049_WYG_058-68a>¶
　調大同左衞實之又調雲川衞入鎭朔即今縣¶
明妃遺蹟西北三十里蹄窟嶺相傳明妃出塞經此石¶
　上有馬蹄痕¶
鋤亭在善無北¶
土壁亭善無西北二亭胥近吐文山¶
紅羊峪南四十里盤踞百餘里嶺西有古寺遺蹟俗傳¶
　有二僧俱化於此¶
長城嶺東北三十里迤&KR0404;不絶上有禦敵形蹟¶
<pb:KR2k0049_WYG_058-68b>¶
　平魯縣¶
太羅城十三州志世祖建武二十五年置武縣在善無¶
　西一百五十里北俗謂之太羅城水亦藉稱焉¶
北新城北魏皇興初慕容白曜克宋歴城立平齊郡於¶
　平城西北北新城¶
廣寧故郡隋志鄯陽縣有後齊所置廣寧郡後周廢¶
唐隆鎮遼志寧邊州本唐隆鎮重熙二十五年夏遣使¶
　求唐隆鎮¶
<pb:KR2k0049_WYG_058-69a>¶
老軍營在西門外相傳未建城之先屯兵於此駐防¶
磨山古洞舊志把秃王與漢兵轉戰數日斬於山下死¶
　者萬騎後建廟旁有碧峰古洞幽杳莫敢入¶
契吴亭水經注水出契吳東山西逕故里南而北俗謂¶
　之契吳亭其水西流注於河¶
馬晾溝西二十里相傳唐尉遲㳟曾晾馬此地有馬蹄¶
　跡¶
井坪舊址井坪城西南三里相傳先於此築城未就移¶
<pb:KR2k0049_WYG_058-69b>¶
　築今城¶
楊忠故宅周保定三年忠為元帥與突厥伐齊出武川¶
　過故宅祭先人享將士¶
六郎寨井坪城西南十五里十二連山頂上相傳楊六¶
　郎屯兵於此舊址炮石尚存¶
　¶
　¶
　山西通志卷五十八¶
