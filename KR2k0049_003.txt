# -*- mode: mandoku-view; -*-
#+TITLE: 山西通志
#+DATE: 2015-08-24 22:42:19.153179
#+PROPERTY: ID KR2k0049
#+PROPERTY: BASEEDITION WYG    
#+PROPERTY: JUAN 卷三
<pb:KR2k0049_WYG_003-1a>¶
欽定四庫全書¶
　山西通志巻三¶
　　沿革(一/)¶
　地理之學自裴氏賈氏圖不傳後惟元和志通典為¶
　覈通典曰凡言地理者多矣在辨區域徴因革知要¶
　害察風土其論州部曰冀州唐虞之都以餘州所至¶
　則是其境曰漢晉并治晉陽曰後魏道武遷都平城¶
　太武時得蒲坂曰北齊神武天平末西伐至蒲津後¶
<pb:KR2k0049_WYG_003-1b>¶
　再圍玉壁不克於是河北自晉州之西悉入西魏大¶
　抵西則姚襄城洪銅晉州武平關置兵以防周曰大¶
　統中西魏得邵郡曰唐於山河形便分為十道一曰¶
　關内道三曰河東道曰魏地分野河東平陽文城大¶
　寜昌化之南境綘郡陜郡之北境曰趙地分野髙平¶
　上黨樂平陽城榆林九原安北太原定襄都䕶府鴈¶
　門之西境樓煩之南境西河之東境此繇沿革覈疆¶
　域又繇沿革覈關隘星野乃地理之精言宋以後寰¶
<pb:KR2k0049_WYG_003-2a>¶
　宇記九域志通志通考胥莫之逮也¶
國家畫野分疆損益前代其制盡善而歴代沿革抑有¶
　宜遞稽而互覆者爰是綜厥槩畧附杜氏通典後以¶
　佽贊夏官職方氏之典司焉志沿革¶
　　山西省¶
唐都平陽¶
虞都蒲坂¶
舜典肇十有二州朱子曰中古之地但為九州曰冀兖¶
<pb:KR2k0049_WYG_003-2b>¶
　青徐荆揚豫梁雍禹治水作貢亦因其舊及舜即位¶
　以冀青地廣始分冀東恆山之地為并州其東北醫¶
　無閭之地為幽州又分青之東北遼東等處為營州¶
　而冀州止有河内之地今河東一路是也尚書傳禹¶
　治水之後舜分冀州為幽州并州正義以境界太逺¶
　始别置之馬融曰舜以冀州之北廣大置并州鄭康¶
　成曰舜以冀州南北太逺分衛為并¶
晉地理志虞舜表提類而分區宇判山河而考疆域冀¶
<pb:KR2k0049_WYG_003-3a>¶
　北創并部之名燕齊起幽營之號¶
竹書紀年帝舜三十三年夏后受命於神宗遂復九州¶
　(孔穎達曰禹登/王位還置九州)¶
陳氏經曰禹貢之作乃在堯時至舜時分九州為十二¶
　州至夏之世又分為九州¶
榖梁傳正義曰冀州者天下之中州唐虞夏殷皆都焉¶
經濟編禹復并為九州商因之觀左傳九牧貢金商頌¶
　帝命式於九圍可見¶
<pb:KR2k0049_WYG_003-3b>¶
爾雅兩河間曰冀州河南曰豫州河西曰雍州漢南曰¶
　荆州江南曰揚州濟河間曰兖州濟東曰徐州燕曰¶
　幽州齊曰營州　孫炎曰爾雅與禹貢職方皆不同¶
　疑殷制　通典殷湯亦為九州分統天下註冀荆豫¶
　雍揚兖徐幽營則禹貢青州也¶
周禮職方氏掌天下之圖乃辨九州之國使同貫利東¶
　南曰揚州正南曰荆州河南曰豫州正東曰青州河¶
　東曰兖州正西曰雍州東北曰幽州河内曰冀州正¶
<pb:KR2k0049_WYG_003-4a>¶
　北曰并州¶
經濟編禹貢之冀兖青徐揚荆豫梁雍夏制也爾雅之¶
　幽冀營兖徐揚荆豫雍商制也職方之揚荆豫青兖¶
　雍幽冀并周制也¶
通考秦置郡河東今河東絳郡陜郡之北境平陽大寜¶
　文城等郡皆是也上黨今上黨髙平樂平陽城等郡¶
　皆是也太原今太原西河昌化定襄及鴈門之南境¶
　樓煩等郡皆是也代郡今安邉及馬邑之北境皆是¶
<pb:KR2k0049_WYG_003-4b>¶
　也鴈門今馬邑之南境鴈門之北境皆是也雲中今¶
　雲中單于府是也¶
漢武帝置十三部刺史不常所理　凉州部五原雲中¶
　定襄鴈門　幽州部代郡　并州部太原上黨西河¶
　四方凡四郡　司隸校尉部𢎞農河内河東¶
漢并州領郡九兼得雍州之域自上郡以北朔方九原¶
　榆林新秦銀川之地胥屬焉¶
後漢亦為十三州部　司隸　并治晉陽¶
<pb:KR2k0049_WYG_003-5a>¶
魏志建安九年太祖領冀州牧或説宜復古置九州則¶
　冀州所置者廣大天下服矣太祖將從之茍彧言曰¶
　若是則冀州當得河東馮翊扶風西河幽并之地所¶
　奪者衆必人人白恐不得保其土地守其兵衆也願¶
　公急引兵先定河北天下大定乃議古制太祖遂寢¶
　九州議¶
魏有州十二　司隸　并¶
正始八年夏五月分河東之汾北十縣為平陽郡¶
<pb:KR2k0049_WYG_003-5b>¶
晉分十九州部　司州　并治晉陽¶
晉志并州按禹貢盖冀州之域舜置十二牧則其一也¶
　周禮正北曰并州其鎮曰恆山春秋元命苞云營室¶
　流為并州分為衛國州不以衛水為號又不以恆山¶
　為稱而云并者盖以其在兩谷之間也漢武帝置十¶
　三州并州依舊名不改統太原雲中上郡鴈門代郡¶
　定襄五原西河朔方十郡又别置朔方刺史後漢建¶
　武十一年省朔方入并州靈帝末定襄雲中五原朔¶
<pb:KR2k0049_WYG_003-6a>¶
　方上郡等五郡並流徙分散建安十八年省入冀州¶
　二十年始集塞下荒地立新興郡後又分上黨立樂¶
　平郡魏黄初元年復置并州自陘嶺以北并棄之至¶
　晉因而不改¶
惠帝改新興為晉昌郡及永興元年并州之地皆為劉¶
　元海所有元海乃以雍州刺史鎮平陽幽州刺史鎮¶
　離石及劉聰攻陷洛陽置左右司隸各領户二十餘¶
　萬萬户置一内史凡内史四十四人又置殷衛東梁¶
<pb:KR2k0049_WYG_003-6b>¶
　西河陽北兖五州矣懐安新附劉曜徙都長安其平¶
　陽以東地入石勒勒平朔方又置朔州自惠懐之間¶
　離石縣荒廢勒於其處置永石郡又别置武郷郡及¶
　苻堅姚興赫連勃勃并州竝徙置河東又姚興以河¶
　東為并冀二州云¶
後魏都平城¶
隋開皇二年廢諸郡尋以户口滋多析置州縣煬帝改¶
　州為郡置司隸刺史¶
<pb:KR2k0049_WYG_003-7a>¶
唐貞觀元年分十道　關内𢎞農五原西河雲中之境¶
　　河南漢𢎞農境　河東古冀州之域漢河東太原¶
　上黨西河鴈門代郡及鉅鹿趙國常山廣平國之地¶
　河北參有河東上黨地(唐因山川形便分道盖太/宗經畫區宇之樞要也)¶
開元中置河東採訪處置使治蒲州¶
宋地理志太宗分十五路仁宗析十八路神宗析二十¶
　三路河東今山西之太原平陽二府澤潞汾遼沁五¶
　州陜西之葭州及吳堡神木府谷三縣　陜西永興¶
<pb:KR2k0049_WYG_003-7b>¶
　軍路今河南之陜州山西之蒲解二州及平陸縣¶
　置河東路經畧安撫使以太原守臣兼領¶
　宋河東路盖禹貢冀雍二州之域而冀州為多其地¶
　東際常山西控党頂南盡晉絳北控雲朔太宗平太¶
　原慮其恃險徙州治焉然猶為重鎮屯精兵以控邉¶
　部云¶
遼　西京道¶
金　西京路　河東北路　河東南路¶
<pb:KR2k0049_WYG_003-8a>¶
元地理志唐以前以郡領縣而已元則有路府州縣四¶
　等大率以路領州領縣而腹裏或有以路領府府領¶
　州州領縣者其府與州又有不隸路而直隸省者¶
　河東山西道乃腹裏也故冀寜諸路直隸省部¶
　置河東山西道宣慰使司於大同河東山西道肅政¶
　亷訪司於冀寜¶
明置山西等處承宣布政使司領太原平陽大同潞安¶
　四府澤汾沁遼四州置山西都指揮使司領太原左¶
<pb:KR2k0049_WYG_003-8b>¶
　太原右太原前振武平陽潞州鎮西七衛保徳州寜¶
　化沁州汾州四所又置山西行都指揮使司領大同¶
　前大同後大同左大同右天城陽和鎮虜玉林髙山¶
　雲川朔州威逺安東中屯十三衛山隂馬邑二所置¶
　山西等處按察司分冀寜冀南冀北河東等四道兼¶
　察諸府州衛所三司竝治太原而行都司則分治於¶
　大同萬厯二十三年改汾州為府山西始領五府三¶
　州¶
<pb:KR2k0049_WYG_003-9a>¶
國朝因之康熈四年裁冀南冀北道雍正二年析太原¶
　之平定忻代保徳平陽之解絳吉隰為直隸州以夀¶
　陽等縣分隸三年改置朔平寜武二府設右玉等縣¶
　六年陞澤蒲二州為府設永濟鳯臺等縣而以大同¶
　府屬之蔚州歸直隸宣化府其廣靈等三縣仍隸大¶
　同八年又析蒲州府臨晉縣之南境設虞郷縣於是¶
　山西省總領九府十州分治州縣九十有六¶
太原府地表¶
<pb:KR2k0049_WYG_003-9b>¶
　　　　　總部　　　郡國　　州縣¶
唐　　　　冀州¶
虞　　　　并¶
夏商　　　冀¶
周　　　　并　　　　晉　　晉陽　涂水　陽祁¶
　　　　　　　　　　　　　梗陽　平陵¶
　　　　　　　　　　趙　　晉陽　梗陽　榆次¶
秦　　　　　　　　　太原郡¶
<pb:KR2k0049_WYG_003-10a>¶
漢　　　　并　　　太原郡　晉陽榆次狼孟　鄔¶
　　　　　　　　　　　　　陽曲大陵祁　陽邑¶
　　　　　　　　　鴈門郡　樓煩¶
後漢　　　并州　　太原郡　晉陽榆次狼孟　鄔¶
　　　　　　　　　　　　　陽曲大陵祁　陽邑¶
魏　　　　　　　　太原郡¶
晉　　　　并州　　太原國　晉陽陽曲榆次狼孟¶
　　　　　　　　　　　　　陽邑大陵　祁　鄔¶
<pb:KR2k0049_WYG_003-10b>¶
北魏　并州　　　太原郡　晉陽祁榆次鄔　受陽¶
　　　　　　　　　　　　長安陽邑¶
　　　肆州　　　永安郡　陽曲¶
　　　朔州(寄治幷/州界)大安郡¶
　　　　　　　　廣寜郡¶
　　　　　　　　神武郡¶
　　　　　　　　太平郡¶
　　　　　　　　附化郡¶
<pb:KR2k0049_WYG_003-11a>¶
　　　　　雲州(永熈中寄/治并州界)盛樂郡¶
　　　　　　　　　　雲中郡¶
　　　　　　　　　　建安郡¶
　　　　　　　　　　真興郡¶
　　　　　蔚州(永安中寄治/并州鄔縣界)始昌郡¶
　　　　　　　　　　忠義郡¶
　　　　　　　　　　附恩郡¶
北齊　　　并州省¶
<pb:KR2k0049_WYG_003-11b>¶
後周　　　并州總管府¶
隋　　　　冀州　　　太原郡　晉陽太原交城汾陽¶
　　　　　　　　　　　　　　　文水祁榆次太谷¶
　　　　　　　　　　樓煩郡　　嵐城臨泉¶
唐　北都　河東道　　太原府　　太原晉陽太谷祁¶
　　　　　　　　　　　　　　文水榆次清源交城¶
　　　　　　　　　　嵐州　　陽曲宜芳合河嵐谷¶
五代(後梁/屬晉)　河東軍節度并州¶
<pb:KR2k0049_WYG_003-12a>¶
後唐　西京　北京¶
後晉　　　河東軍節度¶
宋　　　　河東路　　太原府　陽曲太谷榆次交城¶
　　　　　　　　　　　　　　文水祁清源平晉¶
　　　　　　　　　　　　　　大通監永利監嵐州宜芳¶
　　　　　　　　　　　　　　合河樓煩岢嵐軍嵐谷¶
金　　　　河東北路　太原府(河東軍/總管府)陽曲太谷平晉清源¶
　　　　　　　　　　　　　　徐溝榆次祁文水¶
<pb:KR2k0049_WYG_003-12b>¶
　　　　　　　　　　　　　　交城¶
　　　　　　　　　　　　　　嵐州宜芳合河樓煩¶
　　　　　　　　　　　　　　岢州嵐谷¶
元　　　　河東山西道(肅政廣/訪司)冀寜路(總管/府)陽曲文水平晉祁縣¶
　　　　　　　　　　　　　　榆次太谷清源交城¶
　　　　　　　　　　　　　　徐溝¶
　　　　　　　　　　　　　　興州嵐州¶
明　　　　山西布政司　太原府　陽曲太原榆次太谷¶
<pb:KR2k0049_WYG_003-13a>¶
　　　　　　　　　　　　　　祁徐溝清源交城¶
　　　　　　　　　　　　　　文水¶
　　　　　　　　　　　　　　岢嵐州嵐縣興縣¶
國朝　　山西布政司　太原府　陽曲太原榆次太谷¶
　　　　　　　　　　　　　　祁縣清源徐溝交城¶
　　　　　　　　　　　　　　文水岢嵐州嵐縣興縣¶
　太原府¶
上古金天氏之裔子曰臺駘肇居太原(杜預左傳註太/原晉陽也臺駘)¶
<pb:KR2k0049_WYG_003-13b>¶
(所/居)陶唐為冀州之域(禹貢既修太原至於岳陽/師古曰太原即今之晉陽)虞隸并¶
州夏商省入冀周隸并州成王封弟叔虞於唐都晉陽¶
子爕父更號晉春秋為晉國戰國時屬趙秦置太原郡¶
漢因之治晉陽屬并州東漢仍隸并州析廣武原平二¶
縣屬鴈門郡建安中省并入冀魏復隸并州晉建太原¶
國治晉陽恵帝永興後為劉淵石勒所據北魏仍置太¶
原郡隸并州治晉陽北齊置并州省建别宫於晉陽周¶
平齊置并州六府後置總管廢六府隋開皇二年置河¶
<pb:KR2k0049_WYG_003-14a>¶
北道行臺九月改為總管府大業初州廢為太原郡唐¶
武徳元年改為并州總管府三年廢四年復置總管其¶
年改為上總管五年又改代石二總管其年改上總管¶
為大總管六年又改朔州總管七年改為都督府龍朔¶
二年進為大都督府天授元年置北都兼都督府開元¶
十一年又置北都改并州為太原府天寳元年改北都¶
為北京(新唐志神龍元年罷北都開元十一年復號北都/天寳元年曰北京上元二年罷肅宗元年復為)¶
(北/都)五代唐莊宗建西京又改北京軍曰河東宋太平興¶
<pb:KR2k0049_WYG_003-14b>¶
國四年平北漢降為𦂳州軍事毁其城徙治榆次縣七¶
年徙治唐明監舊領河東路經畧安撫使至和元年以并¶
州為太原府(明一統志嘉祐中復為/太原府兼河東軍節度)元豐為次府大觀¶
元年升大都督府金初改軍曰武勇復名并州太原郡¶
隸河東軍總管府置轉運司元太祖十一年立太原路¶
總管府大徳九年改冀寜路隸河東山西道肅政亷訪¶
司明初改為太原府置太原左右前三衛萬厯中改汾¶
州為府割永寜寜郷臨縣分屬始統州五縣二十¶
<pb:KR2k0049_WYG_003-15a>¶
國朝因之雍正二年析平定州忻州代州保徳州為直¶
隸州又析樂平夀陽盂縣入平定州定襄静樂入忻州¶
五臺崞縣繁峙入代州河曲興縣入保徳州八年仍以¶
興縣屬府於是太原府統州一縣十一¶
　　陽曲縣(附郭/)¶
周戰國趙狼孟邑綱目秦伐趙取狼孟¶
秦為狼孟縣地隸太原府¶
漢置陽曲縣在今縣東北八十里忻州定襄縣境應劭¶
<pb:KR2k0049_WYG_003-15b>¶
　曰黄河千里一曲當其陽故曰陽曲¶
後漢末徙治太原縣北四十五里建安十八年春三月¶
　隸冀州二十五年冬十二月復隸并州¶
魏武帝徙陽曲縣民於太原北狼孟南境築城居之¶
晉屬太原國¶
北魏以陽曲縣隸永安郡¶
隋隸太原郡開皇六年改為陽直顔師古曰隋文帝自¶
　以姓楊惡陽曲之號故改名十六年徙治汾陽故城¶
<pb:KR2k0049_WYG_003-16a>¶
　改曰汾陽復分治盂縣大業初廢¶
唐(畿/)隸北都太原郡武徳三年析陽直置汾陽縣七年¶
　省陽直更汾陽曰陽曲仍徙治陽直廢縣其年又析¶
　置羅隂縣貞觀元年省六年以蘇農部落置燕然縣¶
　隸順州八年僑治陽曲十七年又省燕然縣入陽曲¶
宋(次赤/)太平興國七年二月始徙并州治縣南唐明鎮¶
　徙縣治於西郭外¶
金(倚/)天㑹中移置郭下大定間割榆次之西北郷屬焉¶
<pb:KR2k0049_WYG_003-16b>¶
元(中郭/倚)隸冀寜路¶
明為太原府附郭¶
國朝因之編户舊八十六里今六十三里¶
　　太原縣(府城西南四十里/)¶
唐堯始都於此後遷河東平陽堯遷實沈於大夏杜預¶
　曰大夏今晉陽縣唐人是因以服事夏商其季世曰¶
　唐叔虞¶
周成王封唐叔於夏墟杜預云夏墟大夏今太原晉陽¶
<pb:KR2k0049_WYG_003-17a>¶
　也春秋為晉趙氏食邑始名晉陽戰國時屬趙¶
秦置晉陽縣為太原郡治所¶
漢因之¶
後漢并州刺史治¶
晉建太原國都晉陽¶
北魏隸太原郡真君九年罷榆次屬焉¶
北齊河清四年徙晉陽於汾水東而於城中置龍山縣¶
　帶太原郡¶
<pb:KR2k0049_WYG_003-17b>¶
隋開皇初郡廢十年省龍山縣徙晉陽於城中舊唐志¶
　隋文帝於州城内古晉陽城置晉陽縣而於城東置¶
　太原縣十六年又析太原置清源縣大業初省十二¶
　年徙太原縣入府城¶
唐(赤/)仍隸太原府貞觀十一年長史李勣築城於汾水¶
　東遂置太原縣於東城天授元年建北都暨晉陽竝¶
　為赤縣¶
五代不改¶
<pb:KR2k0049_WYG_003-18a>¶
宋(中/)太平興國四年廢晉陽縣置平晉縣於故城東隸¶
　太原府咸平四年置永利監兼領縣事熈寜三年廢¶
　平晉縣入陽曲政和五年復¶
金仍隸太原府貞祐四年廢興定元年復¶
元(下/)隸冀寜路¶
明洪武四年徙縣治於汾河西故唐城基之南洪武八¶
　年三月改為太原縣隸太原府¶
國朝因之編户舊五十里今五十里¶
<pb:KR2k0049_WYG_003-18b>¶
　　榆次縣(府城東南六十里/)¶
周晉大夫祁氏邑魯昭公二十八年晉析祁氏之田置¶
　涂水縣戰國時屬趙始名榆次¶
秦莊襄王二年䝉鷔取趙榆次¶
漢置榆次縣𨽻太原府莽曰太原¶
晉𨽻太原國又析餘地為夀陽縣¶
北魏真君九年省入晉明景明元年復¶
北齊省入中都縣¶
<pb:KR2k0049_WYG_003-19a>¶
隋開皇中仍名榆次徙漢故城東北隅廢中都來屬又¶
　析餘地為清源縣¶
唐(畿/)𨽻太原府¶
五代仍舊¶
宋(次畿/)太平興國四年平太原毁其城徙治榆次五月¶
　更名并州封圻四百餘里七年徙治唐明鎮縣仍屬¶
金大定初以地廣民衆割其東三百户入夀陽西四千¶
　五百户入平晉南三千七百五十户入太谷西南六¶
<pb:KR2k0049_WYG_003-19b>¶
　百戸入徐溝西北八百户入陽曲榆次尚存三萬二¶
　千六百餘户¶
元(下/)𨽻太原路¶
明𨽻太原府¶
國朝因之編户舊一百八里今七十六里¶
　　祁縣(府城南一百五十里/)¶
周春秋時祁奚邑魯昭公二十八年晉分祁氏之田為¶
　七縣命賈辛為祁大夫杜預云今太原祁縣戰國時¶
<pb:KR2k0049_WYG_003-20a>¶
　屬趙¶
秦𨽻太原郡¶
漢因之髙祖六年封繒賀為祁侯莽曰示¶
晉𨽻太原國¶
北魏𨽻太原郡太和中并州别駕徙縣治於西北即今¶
　治¶
北齊天保中省¶
隋開皇中復¶
<pb:KR2k0049_WYG_003-20b>¶
唐(畿/)𨽻太原府武徳三年𨽻太州開元中州廢仍屬¶
五代¶
宋(次畿/)¶
金貞祐中以尚書左丞胥鼎議於縣東團柏鎮置幘州¶
　縣屬焉州尋廢興定中𨽻晉州¶
元初廢晉州仍𨽻太原路¶
明𨽻太原府¶
國朝因之編户舊四十五里今三十一里¶
<pb:KR2k0049_WYG_003-21a>¶
　　太谷縣(府城東南一百二十里/)¶
周春秋時晉大夫陽處父邑戰國時屬趙¶
秦𨽻太原郡¶
漢置陽邑縣𨽻太原郡莽曰繁穰¶
後漢明帝時封馮魴為侯國¶
晉屬太原國¶
北魏真君九年省景明二年復¶
後周建徳四年徙西四十五里即今治¶
<pb:KR2k0049_WYG_003-21b>¶
隋開皇三年郡廢以縣屬并州十八年改曰太谷以縣¶
　西南有太谷故名¶
唐(畿/)武徳三年以太谷祁二縣置太州六年州廢仍𨽻¶
　太原府¶
五代¶
宋(次畿/)𨽻太原府¶
金大定中割榆次縣修文仁義二郷三千七百五十户¶
　來屬興定四年於清源置晉州以太谷𨽻焉¶
<pb:KR2k0049_WYG_003-22a>¶
元(下/)州廢仍𨽻太原路¶
明𨽻太原府¶
國朝因之編户舊八十三里今四十二里¶
　　徐溝縣(府城南八十里/)¶
漢榆次縣之梗陽鄉莽曰太原亭¶
金以前為清源縣地本名徐溝鎮大定二十九年始東¶
　割平晉縣斷金郷十三村西割清源縣梗陽郷十一¶
　村南割榆次縣西管鄉四村為縣𨽻太原府興定四¶
<pb:KR2k0049_WYG_003-22b>¶
　年改𨽻晉州¶
元(下/)廢晉州𨽻冀寜路¶
明𨽻太原府¶
國朝因之編户舊一十九里今一十二里¶
　　清源縣(府城西南八十里/)¶
周春秋時晉邑魏獻子以魏戊為梗陽大夫杜預云在¶
　太原晉陽縣南¶
漢書并州南有梗陽城¶
<pb:KR2k0049_WYG_003-23a>¶
晉屬榆次縣西境¶
北魏省榆次縣𨽻晉陽景明元年復縣仍𨽻焉¶
隋開皇十六年始置清源縣西北有清源水故名大業¶
　初省入晉陽舊唐志隋於古梗陽城置清源縣¶
唐(畿/)武徳元年復清源縣𨽻太原府¶
五代¶
宋(次畿/)¶
金大定二十九年始析徐溝鎮為縣¶
<pb:KR2k0049_WYG_003-23b>¶
元(下/)𨽻冀寜路¶
明𨽻太原府¶
國朝因之編户舊二十八里今二十八里¶
　　交城縣(府城西南一百二十里/)¶
漢晉陽縣之西境¶
北齊於此置牧官¶
隋分晉陽置交城縣取縣西北古交城為名治交山舊¶
　志開皇十六年置以東北汾孔二河交流故名𨽻太¶
<pb:KR2k0049_WYG_003-24a>¶
　原郡¶
唐(畿/)𨽻太原府天授初徙治山南却波村先天二年於¶
　故縣析置盧川縣開元二年省¶
五代¶
宋(次畿/)太平興國四年以縣屬大通監七年徙唐明監¶
　寳元二年以監𨽻沁州緜上屬之嘉祐四年復來屬¶
　宋志又云開寳二年自大通監來𨽻¶
金¶
<pb:KR2k0049_WYG_003-24b>¶
元𨽻冀寜路¶
明𨽻太原府¶
國朝因之編户舊四十三里今二十五里¶
　　文水縣(府城西南一百六十里/)¶
周春秋時為晉平陵邑戰國時趙肅侯十六年㳺大陵¶
　徐廣注太原有大陵縣亦曰陸¶
漢為大陵縣𨽻太原郡莽曰大寜¶
晉𨽻太原國¶
<pb:KR2k0049_WYG_003-25a>¶
北魏置受陽縣𨽻太原郡有大陵城¶
隋開皇十年始改受陽縣為文水取縣以西文谷水為¶
　名¶
唐(畿/)武徳三年𨽻汾州六年來屬七年又𨽻汾州貞觀¶
　元年復舊天授二年更名武興以武后郷里與太原¶
　晉陽竝為京縣神龍初復舊¶
五代¶
宋(次畿/)¶
<pb:KR2k0049_WYG_003-25b>¶
金𨽻太原府¶
元(中/)𨽻冀寜路¶
明𨽻太原府¶
國朝因之編户舊七十九里今七十里¶
　　岢嵐州(府城西北二百八十里/)¶
秦太原郡地漢因之舊志漢為汾陽縣¶
北魏文獻通考魏置岢嵐鎮又置軍明一統志後魏於¶
　此置嵐州地形志不載¶
<pb:KR2k0049_WYG_003-26a>¶
北齊舊志為蘇孤戍¶
隋舊志舊岢嵐軍在宜芳縣北界明一統志隋改岢嵐¶
　鎮隋志静樂舊置岢嵐¶
唐長安三年析宜芳於岢嵐舊軍置嵐谷縣𨽻嵐州神¶
　龍二年廢縣置軍開元十二年復置縣永淳二年以¶
　岢嵐鎮為棚長安三年為軍景龍中張仁亶徙其軍¶
　於朔方留者號岢嵐守捉𨽻大同¶
五代舊志後唐為安元城漢為岢嵐軍¶
<pb:KR2k0049_WYG_003-26b>¶
宋太平興國五年以嵐州嵐谷縣建岢嵐軍仍置嵐谷¶
　縣熈寜三年縣廢元豐六年復咸平五年併樓煩縣¶
　入嵐州縣志真宗以樓煩郡𨽻嵐州又與岢嵐合為¶
　一靖康二年屬金改為居順郡¶
金(下刺史/)大定二十三年改軍為州𨽻河東北路仍置¶
　嵐谷縣貞祐三年九月升防禦四年正月升節鎮復¶
　為防禦¶
元𨽻冀寜路省入嵐州至元二年復省入管州五年復¶
<pb:KR2k0049_WYG_003-27a>¶
　置¶
明初建鎮西衛洪武七年設岢嵐縣九年改為州𨽻太¶
　原府而以興縣嵐縣𨽻焉¶
國朝因之雍正三年嵐縣直𨽻太原府八年興縣繇保¶
　徳州改𨽻太原府編户舊十一里今仍舊¶
　　嵐縣(府城西北二百六十里/)¶
漢通考宜芳有古秀容城漢為汾陽縣屬太原郡即積¶
　粟所在謂之羊腸倉¶
<pb:KR2k0049_WYG_003-27b>¶
北魏為北秀容地爾朱羽健居秀容川詔割方三百里¶
　封之即此後爾朱兆北保秀容齊獻武自晉陽襲之¶
　一日一夜行三百里¶
隋舊志隋樓煩郡嵐城縣¶
唐武徳四年置東㑹州改嵐城為宜芳縣𨽻東㑹州又¶
　以北和州之太和縣來屬又析嵐城置合㑹豐潤二¶
　縣自故樓煩郡城徙嵐州治於廢東㑹州置嵐州為¶
　下州五年省豐潤入宜芳六年改宜芳縣屬嵐州九¶
<pb:KR2k0049_WYG_003-28a>¶
　年又省合㑹入宜芳天寳元年復為樓煩郡乾元二¶
　年復為嵐州宜芳嵐谷竝為中縣¶
五代後周時嵐州入東漢¶
宋嵐州下樓煩郡軍事領宜芳合河流煩三縣太平興¶
　國五年析嵐谷縣建岢嵐軍宜芳為中縣¶
金仍名嵐州為下州𨽻河東北路天㑹六年置鎮西節¶
　度使領宜芳合河樓煩三縣¶
元𨽻太原路至元五年省入管州五年復立¶
<pb:KR2k0049_WYG_003-28b>¶
明改為縣𨽻太原府岢嵐州¶
國朝直𨽻太原府編户舊三十二里今一十一里¶
　　興縣(府城西北四百一十里/)¶
晉𨽻新興郡¶
北齊置蔚汾縣𨽻樓煩郡明一統志後魏置𨽻神武郡¶
　隋大業四年改臨泉仍𨽻樓煩郡¶
唐(中/)𨽻嵐州武徳三年改曰臨晉四年𨽻東㑹州九年¶
　省太和縣入焉貞觀元年更名合河三年復置太和¶
<pb:KR2k0049_WYG_003-29a>¶
　縣八年又省入合河¶
宋(中下/)仍名合河縣中𨽻嵐州縣志元豐間以瀕河地¶
　狹東徙五十里即今治更名蔚汾𨽻岢嵐州¶
金仍為合河縣𨽻嵐州元志金升興州𨽻太原路¶
元仍為興州𨽻太原路縣志中統二年改為合河縣三¶
　年復舊¶
明名為興縣𨽻太原府岢嵐州¶
國朝𨽻府雍正三年析保徳州為直𨽻州以興縣𨽻焉¶
<pb:KR2k0049_WYG_003-29b>¶
　八年仍改金縣𨽻太原府編户舊一十四里今四里¶
平陽府地表¶
　　　　　總部　　　郡國　　　州縣¶
唐　都　　冀¶
虞　　　　并¶
夏　　　　冀¶
商¶
周　　　　并　　　　晉(翼都/絳都)　　平陽楊氏曲沃¶
<pb:KR2k0049_WYG_003-30a>¶
　　　　　　　　　　揚¶
　　　　　　　　　　霍¶
秦　　　　　　　　　河東郡¶
漢　　　　司𨽻校尉　河東郡　　臨汾平陽襄陵彘¶
　　　　　　　　　　　　　　　揚　絳¶
後漢　　　司𨽻校尉　河東郡　揚平陽侯國臨汾絳¶
　　　　　　　　　　　　　　　永安　襄陵¶
魏　　　　司州　　　平陽郡¶
<pb:KR2k0049_WYG_003-30b>¶
晉　　　　司州　　　平陽郡　　平陽揚永安襄陵¶
　　　　　　　　　　　　　　　絳邑臨汾¶
北魏　　　晉州　　　平陽郡　禽昌平陽襄陵臨汾¶
　　　　　　　　　　　　　　　泰平¶
　　　　　　　　　　北絳郡　　北絳¶
　　　　　　　　　　永安郡　　永安揚¶
　　　　　　　　　　冀氏郡　　冀氏　合陽¶
　　　　　　　　　　南絳郡　　南絳　小郷¶
<pb:KR2k0049_WYG_003-31a>¶
　　　　　　　　　　義寜郡　　團城義寜安澤¶
　　　　　東雍州　　正平郡　　曲沃¶
　　　　　晉州(以下五郡胥孝昌/天平興和間寄治)　北五城郡¶
　　　　　　　(平陽/郡界)　定陽郡¶
　　　　　　　　　　敷城郡¶
　　　　　　　　　　五城郡¶
　　　　　　　　　　西河郡¶
北齊¶
<pb:KR2k0049_WYG_003-31b>¶
後周　　　　　　　　絳州¶
　　　　　　　　　　晉州¶
隋　　　　冀州　　　絳郡　　　翼城曲沃太平¶
　　　　　　　　　臨汾郡　臨汾襄陵冀氏揚霍邑¶
　　　　　　　　　　　　　　　汾西　岳陽¶
　　　　　　　　　　西河郡　　永安　靈石¶
唐　　　　河東道　晉州平陽郡臨汾洪洞神山岳陽¶
　　　　　　　　　　　　　　霍邑趙城汾西冀氏¶
<pb:KR2k0049_WYG_003-32a>¶
　　　　　　　　　　　　絳州絳郡　太平曲沃翼城¶
　　　　　　　　　　　　河中府河東郡襄陵¶
　　　　　　　　　　　　汾州西河郡靈石¶
後梁　　　　　　　　　　晉州(初曰定昌郡/後曰建寜軍)¶
後唐　　　　　　　　　　晉州(建雄/軍)¶
宋　　　　　河東路　　平陽府(建雄軍/節度)臨汾洪洞襄陵神山¶
　　　　　　　　　　　　　　　　　趙城汾西霍邑冀氏¶
　　　　　　　　　　　　　　　　　岳陽和川¶
<pb:KR2k0049_WYG_003-32b>¶
　　　　　　　　　　　　絳州　　　曲沃太平翼城¶
　　　　　　　　　　　　汾州　　　靈石¶
金　　　　　河東南路　　平陽府　　臨汾襄陵洪洞趙城¶
　　　　　　　　　　　　　　　　　霍邑汾西岳陽浮山¶
　　　　　　　　　　　　　　　　　和川冀氏¶
　　　　　　　　　　　　絳州　　　曲沃翼城太平¶
　　　　　　河東北路　　汾州　　　靈石¶
元　　　　河東山西道(肅政亷/訪司)晉寜路　臨汾襄陵洪洞浮山¶
<pb:KR2k0049_WYG_003-33a>¶
　　　　　　　　　　　　　　　汾西　岳陽¶
　　　　　　　　　　綘州　　　太平曲沃翼城¶
　　　　　　　　　　霍州　　　霍邑趙城靈石¶
明　　　　山西布政司平陽府　臨汾襄陵洪洞浮山¶
　　　　　　　　　　　　　　趙城太平岳陽曲沃¶
　　　　　　　　　　　　　　翼城汾西霍州靈石¶
國朝　　山西布政司　平陽府　臨汾襄陵洪洞浮山¶
　　　　　　　　　　　　　　趙城太平岳陽曲沃¶
<pb:KR2k0049_WYG_003-33b>¶
　　　　　　　　　　　　　　翼城汾西靈石霍州¶
　平陽府¶
禹貢冀州之域本唐堯所都以其地在平水之陽故名¶
春秋屬晉戰國屬魏秦為河東郡地漢因之魏析河東¶
置平陽郡晉因之劉淵稱漢建都於此後魏真君四年¶
置東雍州太和十八年罷改置平陽郡孝昌中兼置唐¶
州建義元年改晉州(通考置總管/府治白馬城)東魏北齊胥為重鎮¶
後周置總管隋開皇間府廢改平陽為平河郡大業初¶
<pb:KR2k0049_WYG_003-34a>¶
置臨汾郡(明一統志隋改郡/為平河尋廢為州)義寜二年復改平陽郡唐¶
武徳元年改為晉州三年置總管府管晉絳沁吕四州¶
貞觀六年廢都督十二年徙治平陽古城天寳元年改¶
州曰平陽郡為望郡乾元元年復為晉州平陽郡治臨¶
汾屬河東道後梁開平中置定昌軍以節度使領之尋¶
改建寜軍後唐同光初改建雄軍宋初仍名晉州為望¶
州置建雄軍節度政和六月八月陞為平陽府屬河東¶
路靖康後入於金金初為次府仍置建雄軍節度使屬¶
<pb:KR2k0049_WYG_003-34b>¶
河東南路天㑹六年陞總管府置轉運司為上府興定¶
二年十二月䧏為散府元初置平陽路總管府為上府¶
大徳九年改晉寜路領録事司洪武二年復改平陽府¶
𨽻山西布政使司領州六縣二十九萬厯二十三年陞¶
汾州為府割靈石縣𨽻焉四十二年又以石樓縣𨽻汾州¶
易靈石𨽻府領州六縣二十八¶
國朝因之雍正二年析蒲州解州絳州吉州隰州為直¶
𨽻州又析臨晉猗氏萬泉榮河𨽻蒲州安邑夏縣平陸¶
<pb:KR2k0049_WYG_003-35a>¶
芮城垣曲𨽻解州太平襄陵河津稷山𨽻絳州鄉寜蒲¶
縣𨽻吉州汾西大寜永和𨽻隰州七年以聞喜絳縣𨽻¶
絳州昜太平襄陵𨽻府九年析隰州之汾西仍𨽻焉於¶
是平陽府統州一縣十一¶
　　臨汾縣(附郭/)¶
唐應劭曰堯都也在平河之陽地道記平陽有堯城¶
周韓武子元孫貞子居此舊志韓康子食邑¶
秦𨽻河東郡¶
<pb:KR2k0049_WYG_003-35b>¶
漢始置平陽縣𨽻河東郡¶
後漢為侯國¶
魏¶
晉為平陽縣𨽻平陽郡¶
北魏真君六年併平陽縣入禽昌太和十一年復𨽻平陽郡¶
隋改平陽縣曰臨汾為臨汾郡治舊通志隋置平河郡¶
　縣亦曰平河後郡罷以縣屬晉州尋改縣曰臨汾大¶
　業中州廢置臨汾縣仍屬¶
<pb:KR2k0049_WYG_003-36a>¶
唐(望/)武徳元年析洪洞臨汾置西河縣貞觀十七年省¶
　入臨汾¶
宋(望/)𨽻平陽府¶
金天㑹六年定為次赤¶
元(中郭/倚)𨽻晉寜路¶
明𨽻平陽府附郭¶
國朝因之編户舊一百五十一里今六十七里¶
　　襄陵縣(府西南三十里/)¶
<pb:KR2k0049_WYG_003-36b>¶
周晉大夫卻犨食邑漢志應劭曰襄陵在西北師古曰¶
　晉襄公之陵¶
漢始置襄陵縣𨽻河東郡莽曰幹昌¶
魏¶
晉公相國¶
北魏治襄陵城神䴥元年太武擒赫連昌析置禽昌縣¶
北齊併襄陵入禽昌¶
隋大業初又改為襄陵𨽻臨汾郡¶
<pb:KR2k0049_WYG_003-37a>¶
唐(緊/)𨽻晉州元和十四年𨽻絳州太和元年改𨽻河中¶
　府明一統志唐徙治汾水西¶
後晉屬絳州後改屬河中府¶
宋(緊/)𨽻平陽府熈寜五年廢慈州鄉寜縣分𨽻焉¶
金(倚畿/次)¶
元(中/)𨽻晉寜路¶
明𨽻平陽府¶
國朝因之雍正二年改𨽻絳州七年仍𨽻平陽府編戸¶
<pb:KR2k0049_WYG_003-37b>¶
　舊七十二里今二十九里¶
　　洪洞縣(府北六十里/)¶
周左傳晉分羊舌氏之田為三縣僚安為楊氏大夫杜¶
　預注平陽楊氏縣地道記有梁城去縣五十里叔向¶
　邑也漢志應劭曰故楊侯國¶
秦漢置楊縣𨽻河東郡莽曰有年亭¶
魏晉𨽻平陽郡後廢¶
北魏太和二十一年復後𨽻永安郡治楊城舊志東魏¶
<pb:KR2k0049_WYG_003-38a>¶
　𨽻晉州總管府¶
隋𨽻臨汾郡義寜元年更名洪洞取縣北嶺名明一統¶
　志以鎮為名¶
唐(望/)𨽻晉州平陽郡武徳元年析置西河縣¶
宋(𦂳/)𨽻平陽府熈寜五年以趙城縣省入元豐三年復¶
金(次畿/)¶
元(中/)𨽻晉寜路¶
明𨽻平陽府¶
<pb:KR2k0049_WYG_003-38b>¶
國朝因之編户舊八十九里今四十六里¶
　　浮山縣(府東九十里/)¶
漢河東襄陵縣地¶
魏晉北魏晉𨽻晉州平陽郡縣志後魏置葛城縣魏志¶
　不載北齊自襄陵縣入禽昌縣志後周以葛城故地¶
　為郭城縣¶
隋大業初仍改襄陵縣志隋復以郭城入襄陵¶
唐(中/)武徳二年析襄陵置浮山縣四年以老子祠更名¶
<pb:KR2k0049_WYG_003-39a>¶
　神山𨽻晉州平陽郡¶
五代¶
宋(上/)𨽻平陽府明一統志宋自郭城徙今治舊通志云¶
　後唐徙¶
金(次畿/)大定七年更名浮山興定四年更名忠孝¶
元(下/)仍名浮山𨽻晉寜路¶
明𨽻平陽府¶
國朝因之編戸舊十八里今八里¶
<pb:KR2k0049_WYG_003-39b>¶
　　趙城縣(府北九十里/)¶
周穆王封造父地春秋時趙簡子居之¶
漢河東彘縣地¶
東漢永安縣地¶
北魏永安郡永安縣地形志永安縣有趙城¶
隋霍邑縣地𨽻臨汾郡義寜元年始析霍邑置趙城縣¶
　隸臨汾郡¶
唐(上/)𨽻吕州後𨽻晉州麟徳元年徙治西南三十里即今治¶
<pb:KR2k0049_WYG_003-40a>¶
五代仍舊¶
宋(上/)熈寜五年省為鎮𨽻洪洞元豐三年復為縣政和¶
　四年七月以造父始封地陞為慶祚軍¶
金(次畿/)¶
元(下/)𨽻霍州¶
明洪武三年改𨽻平陽府¶
國朝因之編户舊三十七里今三十五里¶
　　太平縣(府西南九十里/)¶
<pb:KR2k0049_WYG_003-40b>¶
周博物記臨汾有賈鄉賈伯邑¶
漢河東郡臨汾縣地¶
魏¶
晉公相國𨽻平陽郡¶
北魏真君七年置泰平縣併入太和十一年復¶
北齊省臨汾縣入焉¶
後周避太祖諱改曰太平¶
隋𨽻絳郡明一統志初屬晉州後移於關東北¶
<pb:KR2k0049_WYG_003-41a>¶
唐(緊/)貞觀七年置太平門明一統志唐關原治又徙敬¶
　徳堡舊通志云即今治¶
宋(望/)熈寜五年廢慈州以鄉寜縣分𨽻焉¶
金元(中/)¶
明洪武二年改𨽻平陽府¶
國朝因之雍正二年改𨽻絳州七年仍𨽻平陽府編户¶
　舊五十四里今二十七里¶
　　岳陽縣(府東北一百一十里/)¶
<pb:KR2k0049_WYG_003-41b>¶
漢榖逺縣地𨽻上黨郡莽曰榖近又為猗氏縣地¶
東漢仍為榖逺縣地¶
魏¶
晉¶
北魏建義元年置安澤縣𨽻義寜郡建義元年割平陽¶
　置冀氏郡領冀氏合陽二縣¶
北齊廢冀氏郡又廢合陽入冀氏¶
隋大業初改安澤為岳陽縣𨽻臨汾郡縣志開皇十六¶
<pb:KR2k0049_WYG_003-42a>¶
　年改屬沁州大業二年改岳陽以在霍岳之南故名¶
唐(中/)與冀氏竝𨽻晉州移池東池堡徙今治¶
宋(中下/)𨽻平陽¶
金(次畿/)¶
元(下/)至元三年省冀氏縣入岳陽四年復置併岳陽和¶
　川二縣入焉後復改為岳陽省冀氏縣入焉𨽻晉寜¶
　路¶
明𨽻平陽府¶
<pb:KR2k0049_WYG_003-42b>¶
國朝因之編户舊一十八里今七里¶
　　曲沃縣(府南一百二十里/)¶
周屬晉¶
漢河東郡絳縣地¶
東漢絳邑縣地¶
晉𨽻平陽郡¶
北魏太和十一年始置曲沃縣屬正平郡¶
北周建徳六年廢明一統志移治樂昌堡¶
<pb:KR2k0049_WYG_003-43a>¶
隋𨽻絳郡明一統志移治絳邑故城即今治¶
唐(望/)𨽻絳州¶
宋(望/)¶
金(劇/)¶
元(下/)¶
明改𨽻平陽府¶
國朝因之編户舊六十六里今三十六里¶
　　翼城縣(府東南一百二十里/)¶
<pb:KR2k0049_WYG_003-43b>¶
周左傳杜注翼晉舊都在平陽絳邑縣東¶
　按晉獻公始都絳杜注今平陽絳邑縣¶
漢河東郡絳縣地¶
晉絳邑縣地¶
後魏置北絳郡暨北絳縣¶
後齊廢新安縣併南絳郡入焉¶
隋開皇初郡廢十八年改翼城縣𨽻絳郡義寜元年置¶
　翼城郡領翼城絳小郷三縣¶
<pb:KR2k0049_WYG_003-44a>¶
唐(望/)武徳元年改澮州二年改北澮州四年州廢三縣¶
　併入絳州翼城天祐二年復名澮¶
五代舊通志後唐徙治玉逢寨即今治¶
宋(上/)復名翼城縣𨽻絳州¶
金興定四年七月陞為翼州以垣曲絳縣𨽻焉元光二¶
　年陞為節鎮軍曰翼安¶
元(下/)復名翼城縣𨽻絳州¶
明洪武初改𨽻平陽府¶
<pb:KR2k0049_WYG_003-44b>¶
國朝因之編戸舊八十四里今二十里¶
　　汾西縣(府西北一百八十里/)¶
漢彘縣地屬河東郡¶
後漢永安郡地¶
魏晉屬平陽郡¶
北魏曰臨汾併置汾西郡¶
隋開皇初郡廢十八年縣改汾西大業初𨽻臨汾郡又¶
　有後周新城縣開皇十年省入義寜元年𨽻霍山郡¶
<pb:KR2k0049_WYG_003-45a>¶
唐(中/)武徳元年𨽻吕州貞觀十七年州廢𨽻晉州明一¶
　統志開元後縣徙治厚義村¶
五代¶
宋(中/)歸舊治𨽻平陽府¶
金(次畿/)¶
元(下/)𨽻晉寜路¶
明𨽻平陽府¶
國朝因之雍正二年改𨽻隰州九年仍𨽻平陽府編户¶
<pb:KR2k0049_WYG_003-45b>¶
　舊一十五里今六里¶
　　靈石縣(府北二百四十里/)¶
漢太原郡介休縣地¶
隋開皇十年始析置靈石縣屬西河郡明一統志傍汾¶
　河開道得瑞石因置縣屬介州割介休西南地以益¶
　之義寧初屬霍山郡¶
唐(上/)初屬吕州貞觀中州廢屬汾州¶
五代¶
<pb:KR2k0049_WYG_003-46a>¶
宋(中/)¶
金貞祐三年割𨽻霍州四年五月復𨽻汾州¶
元(下/)𨽻霍州¶
明初𨽻霍州萬厯二十三年改𨽻汾州府四十二年改¶
　𨽻平陽府¶
國朝因之編户舊二十五里今五里¶
　　霍州(府北一百四十里/)¶
夏禹貢岳陽地¶
<pb:KR2k0049_WYG_003-46b>¶
周霍伯國後為彘地春秋屬晉博物記永安有吕鄉吕¶
　甥邑也¶
漢河東郡彘縣莽曰黄城¶
東漢陽嘉三年更名永安仍𨽻河南郡¶
魏晉𨽻平陽郡¶
北魏真君七年併入禽昌正始二年復治仇池壁建義¶
　元年置永安郡治永安城¶
隋開皇初廢永安郡十六年置汾州十八年改為吕州¶
<pb:KR2k0049_WYG_003-47a>¶
　縣曰霍邑大業初州廢縣𨽻臨汾郡義寜元年置霍¶
　山郡¶
唐(上/)武徳元年更名吕州貞觀十七年州廢以霍邑𨽻¶
　晉州¶
宋(中/)屬平陽府¶
金(次畿/)貞祐三年七月陞為州以趙城汾西靈石𨽻¶
　焉興定元年七月陞為節鎮軍曰鎮定¶
元為下州置霍邑縣州領霍邑趙城靈石¶
<pb:KR2k0049_WYG_003-47b>¶
明省縣入州𨽻平陽府¶
國朝因之編户舊三十里今五里¶
潞安府地表¶
　　　　　總部　　　郡國　　　州縣¶
夏　　　　冀州¶
商　　　　冀　　　　黎¶
　　　　　　　　　　微¶
周　　　　并　　　　黎¶
<pb:KR2k0049_WYG_003-48a>¶
　　　　　　　　　　潞　　　　曲梁¶
　　　　　　　　　　晉　　　長子純留銅鍉壺口¶
　　　　　　　　　　韓　　　　上黨¶
秦　　　　　　　　　上黨郡¶
漢　　　　并　　　　上黨郡　長子屯留余吾銅鞮¶
　　　　　　　　　　　　　　襄垣壺闗潞猗氏¶
後漢　　　并　　　　上黨郡　長子屯留銅鞮襄垣¶
　　　　　　　　　　　　　　　壺闗潞猗氏¶
<pb:KR2k0049_WYG_003-48b>¶
魏　　　　并　　　　上黨郡¶
晉　　　　并　　　　上黨郡　　潞屯留壺闗長子¶
　　　　　　　　　　　　　　　銅鞮襄垣¶
北魏　　　并州　　　上黨郡　屯留長子壺闗猗氏¶
　　　　　　　　　　　　　　　樂陽¶
　　　　　　　　　　鄉郡　　　襄垣銅鞮¶
　　　　　　　　　　襄垣郡　襄垣五原建義刈陵¶
北齊　　　　　　　　上黨郡¶
<pb:KR2k0049_WYG_003-49a>¶
後周　　　　　　　　　　潞州¶
　　　　　　　　　　　　韓州¶
隋　　　　　冀州　　　　上黨郡　　上黨長子潞城屯留¶
　　　　　　　　　　　　　　　　　襄垣黎城銅鞮¶
唐　　　　　河東道　　　潞州(大督/督府)　上黨壺闗長子屯留¶
　　　　　　　　　　　　　　　　　潞城襄垣黎城銅鞮¶
五代梁　　　　　　　　　潞州(匡義/軍)¶
後唐　　　　　　　　　　潞州(安義/軍)¶
<pb:KR2k0049_WYG_003-49b>¶
後晉漢州　　　　　　　　潞州(昭義/軍)¶
宋　　　　　河東路　　隆徳府(昭徳軍/節度)上黨屯留襄垣潞城¶
　　　　　　　　　　　　　　　　　壺闗長子黎城¶
金　　　　　河東南路　　潞州　　　上黨壺闗屯留長子¶
　　　　　　　　　　　　　　　　　潞城襄垣黎城¶
元　　　河東山西道(肅政廣/訪司)晉寜路潞州上黨壺闗長子潞城¶
　　　　　　　　　　　　　　　　　屯留襄垣黎城¶
明　　　　　山西布政司　潞安府　　長治長子屯留襄垣¶
<pb:KR2k0049_WYG_003-50a>¶
　　　　　　　　　　　　　　潞城壺闗平順黎城¶
國朝　　　山西布政司　潞安府長治長子屯留襄垣¶
　　　　　　　　　　　　　　潞城黎城壺闗平順¶
　潞安府¶
禹貢冀州之域商時為黎國殷季都朝歌為畿内地周¶
為潞子國逐黎侯而有其地晉滅潞仍立黎侯後屬晉¶
戰國時為韓之别都後馮亭以上黨歸趙秦置上黨郡¶
治壺闗城漢因之治長子城後漢末徙治壺闗城晉治¶
<pb:KR2k0049_WYG_003-50b>¶
潞縣石勒分上黨置武鄉郡慕容儁時上黨郡治安民¶
城後徙壺闗城北魏皇始元年徙治安民真君中復治¶
壺闗又延和二年置鄉郡建義元年置襄垣郡後周置¶
潞州隋開皇初廢上黨郡大業初復置治上黨郡唐武¶
徳元年改為潞州二年治總管府領潞澤沁韓盖五州¶
貞觀元年置都督府八年置大都督府十年又改為都¶
督府十七年廢韓州以所管襄垣等五縣屬潞州開元¶
十七年置大都督府領慈儀石沁四州天寳元年改為¶
<pb:KR2k0049_WYG_003-51a>¶
上黨郡乾元元年仍為潞州大都督府治上黨縣建中初¶
徙昭義節度於潞州遂稱昭義軍五代梁末帝時屬梁¶
改曰匡義軍唐改曰安義晉復曰昭義軍宋太平興國初¶
改昭徳軍領河東路兵馬鈐轄兼提舉澤晉絳州威勝軍屯¶
駐泊本城兵馬巡檢事(通考二年以銅鞮武/鄉二縣屬威勝軍)建中靖國三年¶
改潞州為軍崇寧三年陞為隆徳府仍名昭徳軍節度七¶
月置交子務金為潞州天㑹六年以節度使兼潞南遼沁¶
觀察處置使元初為隆徳府行都元帥府事太宗三年復¶
<pb:KR2k0049_WYG_003-51b>¶
名潞州為下州𨽻平陽路明以上黨郡省入潞州洪武九年¶
直𨽻山西布政司嘉靖八年陞為潞安府治長治縣¶
國朝因之統縣八¶
　　長治縣(附郭/)¶
秦上黨郡治壺闗城¶
漢為壺闗縣地後漢志壺闗有黎亭故黎國注云文王¶
　戡黎即此北魏志漢末上黨郡壺闗城¶
魏¶
<pb:KR2k0049_WYG_003-52a>¶
晉仍為壺闗縣地¶
北魏真君中為上黨郡治太和十三年復置壺闗縣¶
後周置上黨郡於此¶
隋開皇初郡廢始置上黨縣大業初復置郡廢壺闗入¶
　焉舊唐志隋析壺闗置上黨縣¶
唐(望/)屬潞州武徳四年又析置壺闗縣¶
五代¶
宋(望/)為隆徳府治¶
<pb:KR2k0049_WYG_003-52b>¶
金(倚/)潞州治¶
元(下/)至元三年併録事司入焉¶
明初省上黨縣入州為潞州治嘉靖七年陞州為潞安¶
　府十年置長治縣¶
國朝因之編户舊一百七十里今一百十二里¶
　　長子縣(府西南五十里/)¶
周太史辛甲所封左傳晉人執衛行人石買於長子杜¶
　注今屬上黨郡¶
<pb:KR2k0049_WYG_003-53a>¶
漢置長子縣為上黨郡治¶
魏¶
晉𨽻上黨郡太原中慕容永據此¶
北魏普泰中分長子寄氏置樂陽縣¶
北齊二縣俱廢長子縣亦廢¶
隋開皇九年置寄氏縣十八年改為長子¶
唐(緊/)¶
宋(中/)¶
<pb:KR2k0049_WYG_003-53b>¶
金¶
元(下/)¶
明𨽻潞安府¶
國朝因之編戸舊九十三里今三十一里¶
　　屯留縣(府西北五十五里/)¶
周左傳晉執孫蒯於純留杜注今上黨郡¶
漢置屯留縣屬上黨郡師古曰屯音純¶
魏晉仍舊¶
<pb:KR2k0049_WYG_003-54a>¶
北魏𨽻上黨郡地形志有屯留城建義元年析置五原¶
　縣¶
北齊縣廢¶
隋開皇十六年復置𨽻上黨郡¶
唐(上/)武徳五年自霍壁徙今治避諱改曰屯留¶
五代¶
宋(上/)¶
金¶
<pb:KR2k0049_WYG_003-54b>¶
元至元三年省入襄垣縣十五年復置𨽻潞州¶
明洪武元年𨽻平陽路九年復𨽻潞州嘉靖十年𨽻潞安府¶
國朝因之編戸舊五十五里今二十二里¶
　　襄垣縣(府西北九十里/)¶
秦置屬上黨郡以趙襄子所築故名襄垣¶
漢因之莽曰上黨亭¶
北魏𨽻鄉郡有襄垣城建義元年又析置襄垣郡併襄¶
　垣縣為郡治領襄垣五原建義刈陵四縣¶
<pb:KR2k0049_WYG_003-55a>¶
北齊廢襄垣郡¶
後周置韓州¶
隋大業初州廢縣仍屬上黨郡¶
唐(上/)武徳元年於縣復置韓州領襄垣黎城渉銅鞮武¶
　鄉五縣又割并州之榆社來屬三年置甲水縣仍以¶
　榆社屬榆州六年割沁州之銅鞮來屬九年省甲水¶
　縣貞觀十七年廢韓州以襄垣等五縣𨽻潞州¶
五代¶
<pb:KR2k0049_WYG_003-55b>¶
宋(上/)𨽻隆徳府¶
金𨽻潞州¶
元(下/)¶
明𨽻潞安府¶
國朝因之編戸舊十里今二十八里¶
　　潞城縣(府東北四十里/)¶
周春秋時潞子嬰兒國後屬晉¶
漢置潞縣𨽻上黨郡¶
<pb:KR2k0049_WYG_003-56a>¶
後漢上黨記潞濁漳也縣城臨潞¶
魏¶
晉上黨郡治¶
北魏真君十一年改曰刈陵𨽻襄垣郡¶
隋初廢開皇十六年置潞城縣𨽻上黨郡¶
唐(上/)𨽻潞州新唐書天祐二年更曰潞子¶
宋(上/)仍名路城縣𨽻隆徳府¶
金𨽻潞州¶
<pb:KR2k0049_WYG_003-56b>¶
元(下/)¶
明嘉靖七年析潞城置平順縣𨽻潞安府¶
國朝因之編戸舊八十一里今二十六里¶
　　黎城縣(府東北一百一十一里/)¶
漢上黨郡潞縣地¶
晉𨽻上黨郡¶
北魏刈陵縣有黎城𨽻襄垣郡隋志後魏以被誅遺人¶
　置舊通志北齊改屬武鄉郡後周併入襄垣少譌¶
<pb:KR2k0049_WYG_003-57a>¶
隋開皇十八年改名黎城𨽻上黨郡¶
唐(上/)新書天祐二年更名黎亭¶
五代¶
宋天聖三年徙治縣中南白馬驛熈寜五年省入潞城¶
　縣元祐元年復𨽻隆徳府¶
金𨽻潞州貞祐三年改𨽻崇州¶
元至元二年併渉縣偏城等十三村入焉仍隸潞州為¶
　下縣¶
<pb:KR2k0049_WYG_003-57b>¶
明隸潞安府¶
國朝因之編戸舊三十七里今二十四里¶
　　壺闗縣(府東二十五里/)¶
周左傳赤翟潞氏奪黎民地杜注黎氏黎侯國上黨壺¶
　闗縣有黎亭¶
漢始置壺闗縣上黨郡¶
後漢末嘗徙郡治於此¶
魏¶
<pb:KR2k0049_WYG_003-58a>¶
晉為壺闗縣後罷慕容儁時自安民城遷郡治於此¶
北魏太和十三年復置壺闗縣𨽻上黨郡明一統志後¶
　魏移縣治穎陽闗¶
隋析壺闗置上黨縣大業初省入上黨¶
唐(上/)武徳四年析上黨置壺闗縣治髙望堡貞觀十七¶
　年移治進流川即今治　按舊唐書進流川明一統¶
　志舊通志胥作清流川¶
宋(中/)𨽻隆徳府¶
<pb:KR2k0049_WYG_003-58b>¶
金𨽻潞州¶
元(下/)¶
明𨽻潞安府¶
國朝因之編戸七十九里今十里¶
　　平順縣(府東北七十里/)¶
明以前沿革同潞城本潞城之東南境兼壺闗之東鄙¶
　澤川陵川之北鄙嘉靖七年析其地置平順縣𨽻潞¶
　安府¶
<pb:KR2k0049_WYG_003-59a>¶
國朝因之編戸舊三十二里今一十七里¶
　¶
　¶
　¶
　¶
　¶
　¶
　¶
<pb:KR2k0049_WYG_003-59b>¶
　¶
　¶
　¶
　¶
　¶
　¶
　¶
　山西通志卷三¶
