# -*- mode: mandoku-view; -*-
#+TITLE: 山西通志
#+DATE: 2015-08-24 22:42:22.635859
#+PROPERTY: ID KR2k0049
#+PROPERTY: BASEEDITION WYG    
#+PROPERTY: JUAN 卷一百十九
<pb:KR2k0049_WYG_119-1a>¶
欽定四庫全書¶
　山西通志卷一百十九¶
　　人物(十九/)¶
朔平府¶
漢¶
聶壹馬邑人韓安國等將車騎材官三十餘萬匿馬邑¶
　空谷中隂使聶壹為間亡入匈奴謂單于曰吾能斬¶
　馬邑令丞以城降財物可盡得也單于然而許之聶¶
<pb:KR2k0049_WYG_119-1b>¶
　壹乃詐斬罪首懸城單于果穿塞將十萬衆入武州¶
　得鴈門尉史知其詐遂引兵遁去¶
魏¶
張遼字文逺鴈門馬邑人少為郡吏并州刺史丁原以¶
　遼武力過人召為從事後逓屬何進董卓呂布遷騎¶
　都尉布東奔徐州領魯相時年二十八魏武破布遼¶
　將其衆降拜中郎将賜爵關内侯数有戰功遷禆將¶
　軍袁紹破别遣定魯國諸縣與夏侯淵圍昌豨於東¶
<pb:KR2k0049_WYG_119-2a>¶
　海糧盡議引軍還遼曰数日來豨輙屬目視遼又射¶
　矢更稀遼欲挑與語儻可誘也乃使謂豨曰公使遼¶
　傳命豨果下遼為説魏武神武方以徳懐四方先附¶
　者受賞豨許降遼遂單身上三公山入豨家拜妻子¶
　豨喜随詣魏武魏武責遼曰此非大将法遼謝曰以¶
　明公威信豨必不敢害故也從討袁譚袁尚於黎陽¶
　有功行中堅將軍從攻鄴㧞隂安徙其民河南復從¶
　破鄴招降緣山諸賊及黑山孫輕等别将徇海濵破¶
<pb:KR2k0049_WYG_119-2b>¶
　海外賊栁毅還魏武自出迎引共載以遼為盪寇将¶
　軍復别擊定江夏諸縣還屯臨潁封都亭侯從征栁¶
　城卒遇寇氣甚奮魏武壮之自以所持麾授遼遂擊¶
　大破之斬蹋頓復遣屯長社臨發軍中夜驚亂起火¶
　遼謂左右曰勿動是必有造變者欲以動亂人耳乃¶
　令不反者安坐遼將親兵数十人中陣而立有頃定¶
　即得首謀殺之命督張郃朱葢等討陳蘭蘭偕梅成¶
　轉入灊天柱山壁其上遼欲進擊諸將難之遼曰此¶
<pb:KR2k0049_WYG_119-3a>¶
　所謂一與一勇者得前耳遂進到山下安營攻斬蘭¶
　成盡虜其衆魏武論諸將功曰登天山履峻險以取¶
　蘭成盪寇功也增邑假節與樂進李典等將七千餘¶
　人屯合肥及征張魯教與䕶軍薛悌署函邉曰賊至¶
　乃發俄而孫權率十萬衆圍合肥乃共發教曰若權¶
　至張李將軍出戰樂將軍守䕶軍勿得與戰諸將皆¶
　疑遼曰公逺征在外比救至彼破我必矣是以教指¶
　及其未合逆擊之折其盛勢以安衆心然後可守也¶
<pb:KR2k0049_WYG_119-3b>¶
　成敗之機在此一戰諸君何疑於是夜募敢從士得¶
　八百人椎牛饗將士明日大戰平旦遼被甲持㦸先¶
　登陥陣殺数十人斬二將大呼名衝壘入至權麾下¶
　權大驚走登高冡以長㦸自守遼叱權下戰權不敢¶
　動望見遼衆少聚圍数重遼左右麾圍直前急擊圍¶
　開將麾下数十人得出餘衆號呼曰將軍棄我乎復¶
　還突圍㧞出餘衆權人馬皆披靡自旦戰至日中呉¶
　人奪氣還修守備衆心乃安權守合肥十餘日引退¶
<pb:KR2k0049_WYG_119-4a>¶
　遼率諸軍追擊幾復獲權魏武大壮遼拜征東將軍¶
　建安二十一年伐權到合肥循行遼戰處歎息者良¶
　久乃增遼兵徙屯居巢復召遼還救曹仁㑹摩陂魏¶
　武乗輦出勞之還屯陳郡文帝即王位轉前將軍賜¶
　帛千匹穀萬斛封兄汛及一子列侯還屯合肥進都¶
　鄉侯給遼母輿車及兵馬送遼家詣屯勑母至導從¶
　出迎將吏皆羅拜道側觀者榮之魏初封晉陽侯增¶
　邑千户并前二千六百户黄初二年㑹建始殿親問¶
<pb:KR2k0049_WYG_119-4b>¶
　破呉意状上歎息顧左右曰此亦古之召虎也為起¶
　第舍又特為遼母作殿以遼軍皆為虎賁還屯雍丘¶
　遼疾使視疾道路相屬又迎遼就行在所車駕親臨¶
　執其手賜以御衣太官日送御食疾小差還屯遣乗¶
　舟與曹休至海陵臨江權勅諸将張遼雖病不可當¶
　也愼之是嵗破權将吕範卒於江都上為流涕諡曰¶
　剛子虎嗣六年詔曰合肥之役遼典以步卒八百破¶
　賊十萬自古用兵未之有也使賊至今奪氣可謂國¶
<pb:KR2k0049_WYG_119-5a>¶
　之爪牙矣其分遼典邑各百户賜一子爵關内侯虎¶
　為偏将軍卒子統嗣¶
北魏¶
叱列延慶代西部人娶爾朱世隆姊普㤗初兼尚書左¶
　僕射山東行臺封北海郡公時幽州刺史劉靈助舉¶
　兵節閔以延慶與大都督侯深於定州討之深以靈¶
　助善占百姓信惑欲還師入據關拒嶮以待其變延¶
　慶以靈助庸人彼皆恃其妖術寜肎戮力致死宜詭¶
<pb:KR2k0049_WYG_119-5b>¶
　言西歸可襲而擒深從之乃出頓城西聲云将還詰¶
　朝造靈助壘遂破擒之韓陵敗與尒朱仲逺走度石¶
　濟仲逺南竄延慶北降後為中軍大都督孝武之西¶
　齊神武殺之¶
北齊¶
斛律平金兄少便弓馬神武起義以都督從皇建初封¶
　定陽郡公後為青州刺史卒贈太尉¶
斛律金字阿六敦朔州敕勒部人高祖倍侯利魏道武¶
<pb:KR2k0049_WYG_119-6a>¶
　時内附位大羽真賜爵孟都公祖幡地斤殿中尚書¶
　父那瓌光禄大夫贈司空金性敦直善騎射行兵用¶
　匈奴法望塵知馬歩多少嗅地知軍度逺近為軍主¶
　破六韓㧞陵之亂統所部詣雲州除第二領人酋長¶
　稍引南出黄瓜堆為杜洛周所破與兄平歸尒朱榮¶
　為别將孝荘立賜爵阜城男位金紫光禄大夫贊成¶
　齊神武大謀太昌初為汾州刺史進侯從破紇豆陵¶
　於河西沙苑之役神武以地阨少却軍為西師所乗¶
<pb:KR2k0049_WYG_119-6b>¶
　遂亂張華原㸃兵莫有應者神武將集兵便戰金曰¶
　衆散將離其勢不可復用宜急向河東神武據鞍未¶
　動金以鞭拂馬神武乃還是役也無金先請還幾殆¶
　髙仲宻西附從破周文於洛陽還除大司馬改封石城¶
　郡公神武重其古質毎誡文襄曰有讒此人者勿信之¶
　文襄嗣事為肆州刺史文宣初封咸陽郡王天保三¶
　年就除太師四年觧州以太師還晉陽車駕幸其第¶
　六宫及諸王盡從置酒極夜方罷帝欣甚詔金第二¶
<pb:KR2k0049_WYG_119-7a>¶
　子豐樂為武衛大将軍賜帛五千匹謂曰公元勲佐¶
　命父子忠誠朕當結以婚姻永為藩衛仍詔金孫武¶
　都尚義寜公主帝從皇太后幸金宅皇后太子諸王¶
　皆從後蠕蠕破散慮其犯塞詔金屯兵白道以備之¶
　多所俘獲并表陳虜可取状文宣乃與金共討之進¶
　位右丞相食齊州幹遷左丞相孝昭初納其孫女為¶
　皇太子妃詔朝見聼乗歩挽車至階武成初禮遇彌¶
　重又納其孫女為太子妃金長子光大將軍次子羡¶
<pb:KR2k0049_WYG_119-7b>¶
　及孫武都並開府儀同三司出鎮方岳其餘子孫皆¶
　封侯貴逹一門一皇后二太子妃三公主尊寵當時¶
　莫比金嘗謂光曰我雖不讀書聞古來外戚梁冀等¶
　無不傾滅女若有寵諸貴人妬女若無寵天子嫌之¶
　我家直以立勲抱忠致富貴豈藉女也辭不獲免常¶
　以為憂天統三年卒年八十贈假黄鉞相國太尉公¶
　贈錢百萬諡曰武¶
庫狄干善無人曾祖越豆眷魏道武時以功割善無之¶
<pb:KR2k0049_WYG_119-8a>¶
　西臘汗山地方百里以處之後北遷朔方干鯁直少¶
　言有武藝正光初授將軍宿衛於内孝昌元年奔雲¶
　中刺史費穆送於爾朱榮随入洛後從神武起兵破¶
　韓陵封廣平縣公進郡公轉太保太傅神武討高仲¶
　宻為大都督前驅干上道不過家見侯景不遑食景¶
　使騎追饋之時周文自將兵至洛陽軍容甚盛諸将¶
　未欲南度干决計濟河神武大兵繼至遂大破之還¶
　為定州刺史清約自居不為吏人所患遷太師天平¶
<pb:KR2k0049_WYG_119-8b>¶
　初以干元勲佐命封章武郡王轉太宰干尚神武妹¶
　樂陵長公主以親地見待常總大衆威望之重為諸¶
　将所伏而最為嚴猛曾詣京師魏譙王元孝友於公¶
　門言戲干正色責之時人稱善卒贈假黄鉞太宰給¶
　輼輬車諡曰景烈皇建初配享神武廟庭子伏敬位¶
　儀同三司卒¶
蔡儁廣寜石門人父普守五原有功拜寜朔將軍卒贈¶
　燕州刺史儁豪爽有膽畧齊神武微時深相親附神¶
<pb:KR2k0049_WYG_119-9a>¶
　武謀誅杜洛周儁預其計事泄歸爾朱榮從入洛又¶
　從破葛榮平元顥封烏洛縣男随神武舉義平鄴破¶
　韓陵並有戰功進爵侯出為齊州刺史為政嚴暴然¶
　亦明解吏人畏服之性好賔客頗稱施惠天平中卒¶
　於揚州刺史贈尚書令司空公諡威武齊初祭其墓¶
　皇建初配享神武廟庭¶
皮景和琅琊下邳人父慶賔魏淮南王開府中兵參軍¶
　家廣寜之石門縣景和少通敏善騎射初以親信事¶
<pb:KR2k0049_WYG_119-9b>¶
　神武後征歩落稽疑有伏將五六騎深入一谷遇賊¶
　百餘射数十人莫不應弦而倒神武嘗令射野豕一¶
　箭獲之深見賞異除庫直正都督天保初授通州刺¶
　史封永寜縣子從襲庫莫奚度黄龍征契丹定稽胡¶
　討蠕蠕每有戰功累遷殿中尚書侍中景和兼長吏¶
　事性識平均周通好後常令接聘使毎與同射百發¶
　百中甚見推重武平中恒令案覆詔獄據理執正由¶
　是過無枉濫後除特進封廣漢郡公遷領軍将軍琅¶
<pb:KR2k0049_WYG_119-10a>¶
　琊王殺和士開兵指西闕請後主出千秋門自號令¶
　事平除尚書左僕射陳将呉明徹寇淮南令景和拒¶
　之除領軍大將軍封文城郡王平陽人鄭子饒詐設¶
　齋㑹用米麵不多供贍甚廣魏衛間信之潛度河號¶
　長樂王破乗氏縣景和遣騎擊破之呉眀徹圍壽陽¶
　與賀㧞伏恩救之他将多傾覆唯景和全軍而還除¶
　尚書令武平六年卒贈太尉録尚書長子信機悟有¶
　風神位開府儀同三司武衛将軍勲貴子弟中稱有¶
<pb:KR2k0049_WYG_119-10b>¶
　識鑒周授上開府庫正中大夫隋開皇中卒於洮州¶
　刺史¶
尉景字士真善無人性温厚頗有俠氣初從杜洛周尒¶
　朱榮以軍功封博野縣伯後從神武起兵韓陵之戰¶
　唯景失利神武留景鎮鄴進封公景妻常山君神武¶
　姊也毎有軍事景與庫狄干常被委重轉冀州刺史¶
　改封長樂郡公厯太保太傅坐匿亡見禁止使崔暹¶
　謂文襄曰語阿惠兒富貴欲殺我邪神武泣詣闕曰¶
<pb:KR2k0049_WYG_119-11a>¶
　臣非尉景無以至今日三請乃許黜為驃騎大將軍¶
　開府儀同三司神武造景景恚臥不動呌曰殺我時¶
　趣邪常山君曰老人去死近何忍煎迫至此又曰我¶
　為爾汲水胝生因出其掌神武撫景為之屈膝先是¶
　景有果下馬文襄求之景不與曰一馬亦不得畜耶¶
　神武杖文襄常山君泣救之景曰小兒慣去放使作¶
　心腹何須乾啼濕哭不聼打耶尋授青州刺史操行¶
　頗改百姓安之徴授大司馬卒於州贈太師尚書令¶
<pb:KR2k0049_WYG_119-11b>¶
　齊初以景元勲祭其墓皇建初配享神武廟追封長¶
　樂王子粲少歴顯職天保中封庫狄干等為王粲以¶
　父不預王爵閉門不朝帝使就宅問之隔門謂使人¶
　曰天子不封粲父作王粲不如死文宣親詣其宅慰¶
　之尋追封景長樂王粲襲位司徒太傅卒子世辯嗣¶
　隋開皇中卒於浙州刺史¶
竇㤗字世寜太安捍殊人本出清河觀津胄祖羅魏統¶
　萬鎮將因居北邉父樂魏末㧞陵為亂與鎮將楊鈞¶
<pb:KR2k0049_WYG_119-12a>¶
　固守遇害追贈司徒㤗善騎射有勇畧父兄戰歿於¶
　鎮身負骸骨歸尒朱榮從討邢杲賜爵廣阿子神武¶
　為晉州請為鎮城都督参謀軍事累遷侍中京畿大¶
　都督尋領御史中尉㤗以勲戚居臺百寮憚之天平¶
　三年神武西伐令㤗自潼關入四年㤗至小關為周¶
　文帝所襲衆盡沒㤗自殺贈大司馬太尉録尚書事¶
　諡武貞㤗妻武明娄后妹雖以親見待而功名自建¶
　齊初祭其墓皇建初配享神武廟庭子孝嗣位儀同¶
<pb:KR2k0049_WYG_119-12b>¶
　三司¶
万俟普字普撥太平人雄果有武力正光中累遷第二¶
　鎮領人酋長孝武初封清水郡公隨入關拜司空齊¶
　神武平夏州普自覆韎城率部歸神武神武躬自迎¶
　接封河西郡公位太尉卒贈太師大司馬録尚書事¶
万俟洛字受洛干普子隨孝武入關除尚書左僕射天¶
　平中隨父東歸封建昌郡公再遷領軍將軍初神武¶
　以其父普尊老特崇禮之嘗親扶上馬洛免冠稽首¶
<pb:KR2k0049_WYG_119-13a>¶
　願出萬死力以報深恩及河隂之戰諸軍北渡橋洛¶
　一軍不動謂西人曰万俟受洛干在此能來可來也¶
　西人畏而去之神武名其所營地為迴洛洛慷慨有¶
　氣節勇鋭冠世卒贈太師大司馬太尉録尚書諡曰¶
　武¶
韓賢字普賢廣寜石門人壮徤有武勇為尒朱度律帳¶
　内都督封汾陽縣伯後為廣州刺史及齊神武起義¶
　度律以賢素為神武所知遣使徵之不願去乃宻遣¶
<pb:KR2k0049_WYG_119-13b>¶
　羣蠻多舉烽若有寇至得停賢仍潛通誠於神武後¶
　拜建州刺史天平初為洛州刺史州人韓木蘭等起¶
　兵賢破之親自案檢收甲仗有一賊窘廹忽起斫賢¶
　卒贈尚書令司空子裔嗣¶
尉長命太安狄那人父顯魏代郡太守長命性和厚有¶
　器識參預齊神武起兵破韓陵拜安南將軍除東南¶
　道大都督平樊子鵠徙幽州刺史督安平二州雖多¶
　聚斂然以恩撫人卒贈司空諡武壮子興字敬興便¶
<pb:KR2k0049_WYG_119-14a>¶
　弓馬有武藝位冠軍將軍¶
徐逺廣寕人為丞相騎兵叅軍事深為神武所知累遷¶
　東楚州刺史政有恩惠郭邑大火城人亡産業逺躬¶
　自赴救對之流涕仍為經營皆得安立卒於衛尉卿¶
任祥字延敬廣寜人和厚有器度葛榮敗先降拜廣寜¶
　太守賜爵西河縣公随齊神武起兵封魏郡公後兼¶
　尚書左僕射進開府儀同三司寛和接物人士稱之¶
　及斛斯椿釁發棄官歸神武天平初拜侍中遷徐州¶
<pb:KR2k0049_WYG_119-14b>¶
　刺史有受納而政不殘潁川長史賀若徽附西魏祥¶
　戰失利還與侯景高昻共攻㧞潁川元象元年卒贈¶
　太尉公録尚書事子冑天平中為東郡太守興和末¶
　預尒朱文暢謀誅¶
莫多娄貸文太安狄那人驍果有膽氣從神武起兵破¶
　廣阿封石城縣子從破韓陵進爵侯從平赤谼嶺獲¶
　爾朱兆屍天平中進爵公晉州刺史元象初除車騎¶
　大將軍儀同三司南道大都督從攻獨孤信於金墉¶
<pb:KR2k0049_WYG_119-15a>¶
　城請率所部擊其前鋒以輕騎一千軍前斥堠死於¶
　周軍贈尚書左僕射司徒公¶
斛律羌舉太安人少驍果從尒朱兆兆破乃歸神武神¶
　武以其忠於所事亦加嗟賞天平中除大都督從戰¶
　沙苑羌舉曰黑獺若欲固守無糧援可恃今揣其情¶
　欲一死决有同猘犬或能噬人且渭曲土濘無所用¶
　力若不與戰徑趣咸陽咸陽空虚可不戰而尅㧞其¶
　根本則黑獺之首可懸軍門時諸將議有異同遂戰¶
<pb:KR2k0049_WYG_119-15b>¶
　於渭曲軍敗績後封宻縣侯為東夏州刺史卒贈儀¶
　同三司¶
潘樂字相貴廣寜石門人本廣宗大族分鎮北邉因家¶
　焉父永有技藝襲廣宗男樂寛厚有膽畧葛榮敗¶
　随尒朱榮為别將討元顥以功封敷城縣男齊神武¶
　出牧晉州引為鎮城都將後從破廣阿進廣宗縣伯¶
　累以軍功拜東雍州刺史神武嘗議廢州樂以東雍¶
　地𢃄山河境連胡蜀形勝之㑹不可棄也遂如故後¶
<pb:KR2k0049_WYG_119-16a>¶
　從破周師於河隂議追之令追者在西不願者東唯¶
　樂與劉豐居西神武善之以衆不同而止改封金門¶
　郡公文宣嗣事鎮河陽破西魏將楊檦等時帝以懐¶
　州刺史平鑒等所築城深入敵境欲棄之樂以軹關¶
　要害必須防固乃更修理增置兵將而還還鎮河陽¶
　拜司空齊初進河東郡王遷司徒周文東至崤陜遣¶
　其行臺侯莫陳崇從齊子嶺趣軹關儀同楊檦從鼔¶
　鐘道出建州䧟孤公戍詔樂總大衆禦之樂晝夜兼¶
<pb:KR2k0049_WYG_119-16b>¶
　行至長子遣儀同韓永興從建州西趣崇崇遂遁又¶
　為南道大都督討侯景樂發石鱉南度百餘里至梁¶
　涇州涇州舊在石梁樂獲其地仍立州又克安州地¶
　除瀛州刺史仍畧淮漢天保六年卒於懸瓠賜假黄¶
　鉞太師大司馬尚書令子于晃嗣沈宻謹慤以清靖¶
　自居尚公主拜駙馬都尉武平末為幽州道行臺右¶
　僕射幽州刺史周師将入鄴率突騎数萬赴援至博¶
　知鄴不守詣冀州降授上開府隋大業初卒¶
<pb:KR2k0049_WYG_119-17a>¶
暴顯字思祖魏郡廩丘人祖喟為朔州刺史因家焉父¶
　誕恒州刺史樂安公顯幼見一沙門曰大必為良將¶
　貴極人臣及長善騎射從魏孝荘獵一日手獲禽獸¶
　七十三後從齊神武起義累遷北徐州刺史封屯留¶
　公天保中合肥被圍遣顯與步大汗薩等攻梁北徐¶
　州擒其刺史王彊天統中位特進封定陽王卒¶
庫狄盛字安盛懐朔人性和柔少有武用初為神武親¶
　信都督從征伐累遷幽州刺史封長廣縣公齊受禪¶
<pb:KR2k0049_WYG_119-17b>¶
　改封華陽縣公後拜特進卒贈太尉公¶
韓軌字伯年太安狄那人志操深沈喜怒不形於色神¶
　武鎮晉州引為鎮城都督及起兵於信都軌贊成大¶
　䇿從破廣阿又從破韓陵陣封平昌縣侯仍督中軍¶
　從破赤谼嶺再遷秦州刺史甚得邉和神武廵秦州¶
　欲以軌還仍賜城人戸别絹布兩疋州人田昭等七¶
　千戸皆辭不受唯乞留軌神武嘉歎乃留焉頻以軍¶
　功進封安徳郡公遷瀛州刺史御史紏劾削除官爵¶
<pb:KR2k0049_WYG_119-18a>¶
　未幾復安徳郡公歴中書令司徒齊初封安徳郡王¶
　軌妹為神武所納生上黨王渙復以勲庸歴登台鉉¶
　謙恭自處不以富貴驕人後拜大司馬從文宣征蠕¶
　蠕卒贈假黄鉞太宰太師諡曰肅武皇建初配享文¶
　襄廟庭¶
賀㧞仁字天惠善無人以帳内都督從出山東破韓陵¶
　力戰有功天保初封安定郡王歴数州刺史太保太¶
　師右丞相録尚書事武平元年卒贈假黄鉞相國太¶
<pb:KR2k0049_WYG_119-18b>¶
　尉録尚書十二州諸軍事朔州刺史諡曰武¶
斛律光字明月金長子馬面彪身神爽雄傑少言笑工¶
　騎射初隸侯景彭樂謂高敖曹曰斛律家小兒不可¶
　三度將行後奪人名以庫直事文襄從出野見雁雙¶
　飛使光馳射之以一矢俱落焉年十七從金西征馳¶
　馬射中周長史莫孝暉因擒於陣擢都督封永樂子¶
　文襄校獵洹橋雲表見一大烏光射中其頸形如車¶
　輪旋轉而下乃鵰也丞相屬邢子高歎曰此射鵰手¶
<pb:KR2k0049_WYG_119-19a>¶
　也時號落鵰都督齊初别封西安縣子皇建元年進¶
　鉅鹿郡公納其長女為太子妃歴太子太保尚書令¶
　司空司徒河清三年周大司馬尉遲逈齊公憲庸公¶
　王雄等衆十萬攻洛陽光率騎五萬馳往戰於邙山¶
　逈等大敗光親射雄殺之逈憲僅而獲免仍築京觀¶
　䇿勲遷太尉嘗見椎河氷憂曰國家常有吞關隴之¶
　志今日至此而唯玩聲色先是第二女為太子妃天¶
　統元年拜皇后光轉大将軍三年六月父䘮詔起復¶
<pb:KR2k0049_WYG_119-19b>¶
　秋除太保襲咸陽王遷太傅十二月周軍圍洛陽壅¶
　絶糧道武平元年正月詔光率步騎三萬禦之鋒刃¶
　纔交周將宇文傑衆大潰追至宜陽還擊齊王憲等¶
　衆大潰加右丞相并州刺史冬又率步騎五萬於玉¶
　壁築華谷龍門二城與憲相持憲不敢動二年率衆¶
　築平隴等鎮戍十三所周柱國枹䍐公普屯威柱國¶
　韋孝寛等來逼平隴戰於汾水大破之周遣柱國紇¶
　干廣畧圍宜陽光率步騎五萬戰於城下取周建安¶
<pb:KR2k0049_WYG_119-20a>¶
　等四戍捕千餘人而還軍未至鄴敕令便放兵散光¶
　以有功者未得慰勞宻表請使宣旨軍仍且進至紫¶
　陌駐營待使帝聞光軍營已逼心甚惡之急令舍人¶
　追光入見然後宣勞散兵拜左丞相别封清河郡公¶
　光嘗在朝堂垂簾而坐祖珽乗馬過其前光怒曰此¶
　人乃敢爾後珽在内省言聲高慢光又怒珽賂其從¶
　奴搕頭曰自公用事相王毎夜抱膝歎曰盲人用權¶
　國必破矣珽由是懼穆提婆求娶光庶女不許帝賜¶
<pb:KR2k0049_WYG_119-20b>¶
　提婆晉陽田光言於朝曰此田神武以來常種禾飼¶
　馬以擬寇難今賜人無乃闕軍務也帝又以鄴清風¶
　園賜提婆光曰此菜園賜提婆是一家足若不賜提¶
　婆便百官足由是祖穆積怨周將韋孝寛懼光作謡¶
　言令間漏於鄴曰百升飛上天明月照長安又曰高¶
　山不推自崩槲樹不扶自䜿珽續之曰盲老公背上¶
　下大斧饒舌老母不得語令小兒歌於路提婆聞告¶
　其母令萱以饒舌為斥已盲老公謂祖珽也遂協謀¶
<pb:KR2k0049_WYG_119-21a>¶
　以謡言啟帝曰斛律累世大將明月聲震關西豐樂¶
　威行突厥女為皇后男尚公主謡言可畏帝問韓長¶
　鸞長鸞以為不可事寝光又嘗曰今軍人皆無禈袴¶
　後宫内參一賜数萬匹府藏稍空此是何理受賜者¶
　皆怨珽又通啟求見帝使以庫車載入珽請問唯何¶
　洪珍在側帝語及光洪珍進曰若本無意則可既有¶
　此意不决行萬一事泄如何帝然之而猶豫未决珽¶
　令武都妾兄顔兹告光謀不軌又令曹魏祖奏言上¶
<pb:KR2k0049_WYG_119-21b>¶
　將星盛不誅恐有災禍既而丞相府佐封士譲宻啟¶
　云光前西討還敕令便放兵散光令軍逼帝京将為¶
　不軌不果而止家藏弩甲奴僮千数毎使豐樂武都¶
　處隂謀徃來帝謂洪珍曰人心亦大聖我前疑其欲¶
　反果然珽請賜光一駿馬令明日乗至東山遊觀須¶
　其來謝因執之及光至引入凉風堂劉桃枝拉殺之¶
　年五十八血流於地剗之迹終不滅下詔稱其反族¶
　之使二千石郎邢祖信籍其家珽問所得物祖信曰¶
<pb:KR2k0049_WYG_119-22a>¶
　得弓十五張宴射箭一百貝刀七口賜矟二張珽又¶
　厲聲曰更得何物曰得棗子枝二十束擬奴僕與人¶
　鬭不問曲直即杖一百珽大慙祖信慨然曰好宰相¶
　尚死我何惜餘生人皆壮之光居家嚴肅見子弟若¶
　君臣性節儉簡聲色不營財利杜絶饋餉門無賔客¶
　罕與朝士交言不肎預政事毎㑹議常獨後言言輙¶
　合理將有表疏令人執筆口占之務從省實行兵用¶
　匈奴卜法吉凶無不中軍營未定終不入幕或竟日¶
<pb:KR2k0049_WYG_119-22b>¶
　不坐身不脱介冑常為士卒先有罪者唯大杖撾背¶
　未嘗妄殺衆皆爭為之死宜陽之役謂周人曰歸我¶
　七年人不然取爾十倍周人即歸之在西境築定陽¶
　諸城馬上以鞭指畫所取地皆如其言拓地五百里¶
　而不伐已功自結髪從戎未嘗失律深為隣敵懾憚¶
　罪既不彰一旦屠滅朝野惜之周武帝聞光死赦其¶
　境内後入鄴追贈上柱國崇國公指詔書曰此人若¶
　在朕豈得至鄴長子武都特進開府儀同三司梁兗¶
<pb:KR2k0049_WYG_119-23a>¶
　二州刺史遇害於州少子鐘獲免周時襲封崇國公¶
　隋開皇中卒於車騎將軍　北史贊光以上將之子¶
　有沉毅之姿戰將兵權暗同韜畧臨敵制勝變化無¶
　方自關河分隔年將四紀以高氏霸王之期屬宇文¶
　草創之日出軍薄伐屡挫兵威而太寜已還東鄰寖¶
　弱關西前收巴蜀又殄江陵叶建瓴而用武成并吞¶
　之壮志光毎臨戎誓衆式遏邉鄙戰則前無完陣攻¶
　則罕有全城齊氏必致拘原之師秦人無復啟關之¶
<pb:KR2k0049_WYG_119-23b>¶
　䇿既而世亂讒勝詐以震主之威治暗時艱自毁藩¶
　籬之固昔李牧之為趙將也北剪胡寇西却秦軍郭¶
　開譖之牧死趙滅其議誅光者豈秦之反間與何同¶
　術而同亡也内令諸將解體外為彊鄰滅讐嗚呼後¶
　之君子可為深戒者與¶
斛律羡字豐樂金次子少機警善騎射河清三年為都¶
　督幽州刺史突厥十餘萬入總諸將禦之突厥望見¶
　軍容齊整遂不敢戰求欵附天統元年五月可汗請¶
<pb:KR2k0049_WYG_119-24a>¶
　朝貢羡有力焉加行臺僕射羡以寇屡入自庫堆戍¶
　東距海二千餘里凡有險要斬山築城斷谷起障置¶
　立戍邏五十餘所又道高梁水北合易京東㑹於潞¶
　因以灌田公私獲利在州飬馬二千匹部曲三千以¶
　備邉突厥謂之南面可汗四年進行臺尚書令别封¶
　高城縣侯羡厯事数帝稱謹直恒以合門貴盛為憂¶
　武平元年乞解職不許秋進荆山郡王及光誅敕中¶
　領軍賀㧞伏恩等十餘人馳驛捕之遣領軍大將軍¶
<pb:KR2k0049_WYG_119-24b>¶
　鮮于桃枝洛州行臺僕射獨孤永業發定州騎卒進¶
　捕門者來白曰使人衷甲馬汗宜閉城門羡曰敕使¶
　豈可疑拒出迎之遂見執遇害臨刑歎曰富貴如此¶
　女為皇后公主滿家常使三百兵何得不敗羡及光¶
　並工騎射少時獵父金命子孫㑹射而觀之泣曰明¶
　月豐樂用弓不及我諸孫又不及明月豐樂世衰矣¶
　曰令出田光獲少必麗龜達掖羡獲雖多非要害所¶
　光恒䝉賞羡或被捶語人曰明月必背上著箭豐樂¶
<pb:KR2k0049_WYG_119-25a>¶
　随處即下手数雖多去兄逺矣聞者服其言¶
莫多娄敬顯貸文子嗣石城縣公彊直勤幹少以武力¶
　見知恒從斛律光征討数有戰功光毎令前驅及夜¶
　廵察或達旦不眠臨敵亦命部分將士深見重位至¶
　開府儀同三司武平七年推立安徳王稱尊號安徳¶
　敗武将唯敬顯走還鄴授司徒周武帝平鄴斬於閶¶
　闔門外責其不留晉陽也¶
斛律孝卿羌舉子嗣宻縣侯聰敏機悟有風檢武平末¶
<pb:KR2k0049_WYG_119-25b>¶
　位侍中開府儀同三司封義寜王知内省事典外兵¶
　騎兵機宻時典機宻者唯孝卿一人差居雅道後主¶
　至齊州為尚書令歸周授儀同大將軍宣納上士隋¶
　開皇中位太府卿户部尚書¶
韓晉明軌子嗣安徳郡王改封東萊有俠氣留心學問¶
　招飲賔客一席動費萬錢朝廷欲處之要地必以疾¶
　辭告人云廢人飲美酒對名勝安能作刀筆吏披故¶
　紙乎武平末除尚書左僕射百餘日便謝解官¶
<pb:KR2k0049_WYG_119-26a>¶
北周¶
傅伏太安人以戰功至開府永橋領人大都督周武帝¶
　攻河隂伏自永橋夜入中潬城南城䧟被圍二旬不¶
　下救至周師還後除東雍州刺史周尅晉州執行臺¶
　尉相貴招伏伏不從周剋并州遣韋孝寛以伏子世¶
　寛來招伏授上大将軍武鄉郡公以金瑪瑙二酒鍾¶
　為信伏不受曰事君有死無二此兒為臣不能竭忠¶
　為子不能盡孝人所讐疾願即斬之以號令天下周¶
<pb:KR2k0049_WYG_119-26b>¶
　武自鄴還至晉州遣高阿那肱等臨汾召伏伏聞後¶
　主被獲仰天大哭率衆入城於㕔事前北面哭良久¶
　然後降周武詰之伏流涕曰臣三世衣食齊家革命¶
　不能自死羞見天地周武親執手曰為臣當若此朕¶
　平齊唯見公一人授上儀同謂後主曰朕前三年决¶
　意取河隂正為傅伏不可動公當時賞授何其薄也¶
　賜伏金酒巵後為岷州刺史卒¶
赫連達字朔周盛樂人勃勃之後也曾祖庫多汗改姓¶
<pb:KR2k0049_WYG_119-27a>¶
　杜氏達性剛鯁有胆力少從賀拔岳征討有功賜爵¶
　長廣鄉男及趙貴議迎周文達贊成其議請輕騎迎¶
　之諸將或欲南追賀拔勝或云東告朝廷達曰此皆¶
　遠水不救近火何足道哉謀遂定達馳往周文遂南¶
　赴平凉令逹率騎據彈筝峽時百姓奔散軍争欲掠¶
　之達止之撫以恩信人皆悦附周文嘉之加平東将軍¶
　謂諸將曰當清水公遇禍之日君等性命懸於賊手¶
　杜朔周冐萬死之難逺來見及遂得同雪讐恥勞而¶
<pb:KR2k0049_WYG_119-27b>¶
　不酬何以勸善賜馬二百匹孝武入關進魏昌縣伯¶
　從破曹泥後復𢎞農戰沙苑皆有功詔復姓赫連除¶
　雲州刺史進爵公從達奚武攻漢中梁宜豐侯蕭脩¶
　拒守積時後送欵賀蘭願徳等欲急攻取之達曰不¶
　戰而獲城䇿之上也無容利其子女貪其財帛如困¶
　獸猶鬭則成敗未可知武遂受脩降遷驃騎大将軍¶
　開府儀同三司加侍中進藍田縣公保定初為大將¶
　軍夏州總管達雖非文吏然性質直遵奉法度輕於¶
<pb:KR2k0049_WYG_119-28a>¶
　鞭撻而重慎死罪性又廉儉胡人或饋羊達報以繪¶
　帛主司請用官物逹曰羊入我㕑物出官庫是欺上¶
　也命取私帛與之識者嘉其仁恕尋進樂川郡公柱¶
　國卒子遷嗣位大將軍蒲州刺史¶
閻慶字仁度河隂人曾祖善魏龍驤將軍雲州鎮將因¶
　家雲州之盛樂郡祖提持節車騎大將軍敦煌鎮都¶
　大將父進有謀畧勇冠當時正光中拜龍驤將軍衛¶
　可瓌作亂率衆拒守以功拜盛樂郡守慶幼聰敏重¶
<pb:KR2k0049_WYG_119-28b>¶
　然諾風儀端肅望之儼然以軍功拜步兵校尉中堅¶
　将軍齊神武舉兵入洛孝武西遷慶自宜陽歸闕稍¶
　遷後將軍封安次縣子以功進爵為伯慶善於綏撫¶
　士卒未休未嘗先舍故能盡其死力累遷散騎常侍¶
　驃騎大將軍開府儀同三司雲州大中正加侍中賜¶
　姓大野氏孝閔踐阼出為河州刺史進爵石保縣公¶
　地接戎夷留心撫納頗稱簡惠就拜大將軍進爵太¶
　安郡公入為小司空厯雲寜二州刺史慶性寛和不¶
<pb:KR2k0049_WYG_119-29a>¶
　苛察百姓悦之天和五年晉柱國晉公䕶母慶之姑¶
　也䕶擅朝而慶未嘗阿附武帝以此重之詔第十二¶
　子毗尚帝女清都公主慶位望隆重婚連帝室常以¶
　謙慎自守建徳二年致仕宣帝以慶先朝耆舊特異¶
　恒倫詔静帝至第問疾大象二年拜上柱國隋初又¶
　令皇太子就第問疾開皇二年卒年七十七贈司空¶
　諡成長子常先慶卒次子毗嗣¶
隋¶
<pb:KR2k0049_WYG_119-29b>¶
庫狄士文干孫性孤直雖親鄰莫與通在齊襲封章武¶
　郡王位領軍將軍周武帝平齊閉門自守帝竒之授¶
　開府儀同三司随州刺史隋初加上開府封湖陂縣¶
　子尋拜貝州刺史性清苦不受公料子嘗噉官㕑餅¶
　枷於獄累日杖二百步送還京僮隸無敢出出入皆¶
　封署其門法令嚴肅吏人股戰嘗入朝上賜公卿入¶
　左藏獨口銜絹一匹兩手各持一匹上問之曰臣口¶
　手俱足餘無所須上異之别賞遺之時司馬京兆韋¶
<pb:KR2k0049_WYG_119-30a>¶
　焜清河令河東趙達並苛刻唯長史有惠政謡曰刺¶
　史羅刹政司馬蝮蛇瞋長史含笑判清河生喫人上¶
　聞嘆曰士文暴過毒獸坐免未幾為雍州長史謂人¶
　曰我向法深不能窺候貴要無乃必死此官及下車¶
　執法嚴不避貴戚坐從妹事繫獄憤卒家無餘財¶
杜彦雲中人父遷徙豳彦勇果善騎射仕周左侍上士¶
　後從陸通擊陳將呉明徹於土州破之又擊叛蠻尅¶
　倉塠白楊二柵斬渠帥進平郢州賊帥樊志拜大都¶
<pb:KR2k0049_WYG_119-30b>¶
　督尋遷儀同治隆州郡事復拜隴州刺史賜爵永安¶
　縣伯從韋孝寛擊尉遲迴毎戰有功賜物三千段奴¶
　婢三十口進上開府改襄武縣侯拜魏郡太守開皇¶
　初授丹州刺史進爵公後六嵗徵為左武衛將軍伐¶
　陳為行軍總管軍至南陵敵屯據江岸彦遣儀同樊¶
　子蓋率精兵擊破其柵獲船六百餘艘度江擊南陵¶
　城㧞之擒其守將許翼進至新林與韓擒虎合軍陳¶
　平賜物五千段粟六千石進柱國賜子寳安爵昌¶
<pb:KR2k0049_WYG_119-31a>¶
　陽縣公高智慧亂復以行軍總管從楊素討之别解¶
　江州圍智慧餘黨聚溪洞彦水陸兼進攻錦山陽父¶
　若石璧四洞悉斬渠帥復擊斬賊李陁于彭山擊平¶
　徐州宜豐二洞賜奴婢百餘口拜洪州總管甚有治¶
　名嵗餘上曰吾思可以鎮榆林代賀娄子幹者莫過¶
　杜彦徵拜雲州總管突厥來寇輙擒斬之遂不敢至¶
　塞後数年録前功賜子寳䖍爵承縣公十八年征高¶
　麗以行軍總管從漢王至營州令總統五十營事及¶
<pb:KR2k0049_WYG_119-31b>¶
　還拜朔州總管以彦素為突厥所憚復拜雲州總管¶
　尋因疾徵還卒年六十寳䖍大業末為文城郡丞¶
獨孤羅字羅仁信長子為高氏所囚後寓居中山孤貧¶
　無以自給信入關娶二妻郭氏生子六善穆藏順陁¶
　整崔氏生隋獻皇后及齊亡隋文帝為定州總管獻¶
　皇后遣求羅得之周武帝以羅功臣子徵拜楚安郡¶
　太守文帝為丞相拜儀同隋初追贈羅父后曰羅誠¶
　嫡長不可誣也於是襲趙國公以弟善為河内郡公¶
<pb:KR2k0049_WYG_119-32a>¶
　穆金泉縣公藏武平縣公陁武喜縣公整千牛備身¶
　擢羅左領将軍遷左衛將軍前後賞賜不可勝計出¶
　為凉州總管進上柱國徵拜左武衛大将軍煬帝改¶
　封蜀國公卒諡恭子纂嗣河陽郡都尉纂弟武都亦¶
　為河陽都尉庶長子開逺大業末為千牛與獨孤盛¶
　力戰閣下為賊所執賊義而捨之¶
獨孤善字伏陁幼聰慧善騎射以父勲封魏寕縣公授¶
　驃騎大将軍開府儀同三司加侍中進長城郡公周¶
<pb:KR2k0049_WYG_119-32b>¶
　初除河州刺史保定三年授龍州刺史天和六年襲¶
　河内郡公從東討以功授上開府尋除兖州刺史政¶
　在簡惠百姓安之卒於州贈使持節柱國五州諸軍¶
　事定州刺史子覧嗣右候衛大將軍大業末卒¶
乞伏慧字令和馬邑鮮卑人祖周魏銀青光禄大夫父¶
　纂金紫光禄大夫並第一領民酋長慧少慷慨便弓¶
　馬齊文襄時為行臺左丞加蕩寇将軍累遷右衛将¶
　軍太僕卿自永寜縣公封宜民郡王與兄貴和一門¶
<pb:KR2k0049_WYG_119-33a>¶
　二王稱貴顯周平齊授使持節開府儀同大将軍拜¶
　佽飛右旅下大夫轉熊渠中大夫從韋孝寛擊尉惇¶
　於武陟所當皆破授大将軍賜物八百段進柱國賜¶
　爵西河郡公邑三千尸賚物二千三百段請以官爵¶
　讓兄不許論者義之隋初拜曹州刺史曹民多姦隱¶
　户口簿帳慧下車按察得戸数萬遷凉州總管嚴烽¶
　燧逺斥堠突厥竟不入境轉齊州刺史得隠户数千¶
　遷壽州總管左轉把州刺史在職数年遷徐州總管¶
<pb:KR2k0049_WYG_119-33b>¶
　表求致仕不許俄轉荆州總管又領潭桂總管三十¶
　一州諸軍事俗輕剽躬行樸素見人以簺捕魚出絹¶
　買而放之百姓號其處曰西河公簺轉秦州總管煬¶
　帝初為天水太守大業五年征吐谷渾坐道不整除¶
　名卒¶
閻毗榆林盛樂人祖進魏本郡太守父慶周上柱國寜¶
　州總管毗七嵗襲爵石保縣公邑千户及長儀貎矜¶
　嚴頗好經史受漢書於蕭該略通大旨工篆草隸尤¶
<pb:KR2k0049_WYG_119-34a>¶
　精畵周武帝悦之命尚清都公主宣帝初拜儀同三¶
　司授千牛左右隋初以技藝侍東宫甚見親待尋拜¶
　車騎上嘗遣高熲大閲於龍臺澤惟毗一軍法制肅¶
　然賜帛俄兼宗衛率長史加上儀同後坐配大業初¶
　以毗性巧諳練舊事詔典軍器尋授朝請郎毗立議¶
　輦輅車輿多所增損擢起部郎長城之役毗總其事¶
　有事恒岳詔營立壇場尋轉殿内丞從幸張掖郡持¶
　節迎勞高昌王母憂尋起令視事自洛口開渠達於¶
<pb:KR2k0049_WYG_119-34b>¶
　涿郡以通運漕毗督其役明年兼領右翊衛長史營¶
　建臨朔宮征高麗領武賁郎將典宿衛拜朝請大夫¶
　遷殿内少監又領將作少監事率騎二千追斛斯政¶
　政據高麗栢崖城攻二曰徵還卒年五十贈殿内監¶
獨孤盛雲中人上柱國楷弟性剛烈有膽氣以左右從¶
　晉王累遷車騎將軍大業初漸見親待累轉右屯衛¶
　將軍後不及被甲與左右十餘人逆拒亂兵為所殺¶
　越王侗贈光禄大夫紀國公諡曰武節¶
<pb:KR2k0049_WYG_119-35a>¶
唐¶
苑君璋馬邑豪也以趫雄自奮劉武周入寇君璋曰唐¶
　以一州兵掇取三輔所向風靡此殆天命非人謀不¶
　可爭也太原而南多巖阻今束甲深入無踵軍有失¶
　不可償不如連突厥與唐合從南面稱孤上䇿也武¶
　周不聼使守朔州及敗泣曰廢君言乃至此突厥以¶
　君璋為大行臺統武周部曲屡寇代州而馬邑困於¶
　兵高滿政以城歸唐詔拜朔州總管封榮國公君璋¶
<pb:KR2k0049_WYG_119-35b>¶
　引突厥攻䧟馬邑殺滿政退保恒安子孝政力諫恒¶
　安人郭子威曰恒安故王者都山川足以自固君璋¶
　然之與突厥寇馬邑犯太原邉人苦之後率所部降¶
　拜安州都督封芮國公食五百户賜帛四千匹君璋¶
　不曉書然天資習事厯職有惠稱貞觀中卒¶
尉遲恭字敬徳朔州善陽人隋大業末從軍高陽積閲¶
　為朝散大夫劉武周以為偏將與宋金剛南侵得晉¶
　澮等州襲破永安王孝基執獨孤懷恩等武徳二年¶
<pb:KR2k0049_WYG_119-36a>¶
　金剛敗敬徳合餘衆守介休秦王遣諭之乃與尋相¶
　舉地降引為右一府統軍從擊王世充㑹尋相叛諸¶
　將疑而囚之屈突通殷開山曰敬徳慓敢不即殺後¶
　悔無及王曰敬徳必叛寜肎後尋相邪釋之引見臥¶
　内曰丈夫意氣相許小嫌不足置胸中我終不以讒¶
　害良士因賜之金曰必欲去以為汝資是日獵榆窠¶
　㑹世充兵数萬來賊驍將單雄信騎直趨王敬徳躍¶
　馬大呼横刺雄信墜乃翼王出率兵還戰大敗之擒¶
<pb:KR2k0049_WYG_119-36b>¶
　其將陳智略獲排矟兵六千王顧曰公何相報速邪¶
　賜金銀一篋竇建徳營板渚令執矟略其壘大呼致¶
　師建徳兵出稍引却殺数十人衆益進伏發大破之¶
　世充兄子琬鎧甲華整王望見問誰可取者敬徳請¶
　與高甑生梁建方三騎馳徃擒琬引其馬以歸賊不¶
　敢動從討劉黒闥賊衆四面合敬徳率壮士馳入賊¶
　王乗陣亂乃得出又破徐圜朗以功授王府左二副¶
　䕶軍建成嘗以書招之贈金皿一車辭曰敬徳起幽¶
<pb:KR2k0049_WYG_119-37a>¶
　賤久䧟逆地秦王實生之方以身徇恩今於殿下無¶
　功其敢當賜若私許則懷二心徇利棄忠殿下亦焉¶
　用之建成怒而止王曰公心如山岳雖積金至斗豈¶
　能移之然恐非自安計巢王果遣壮士刺之敬徳開¶
　門安臥賊至不敢入將譖殺之王固爭得免其後隱¶
　巢計日急敬徳請先决王言未忍敬徳曰人情畏死¶
　衆以死奉王此天授也天與不取反得其咎大王即¶
　不聼請從此亡不能交手蒙戮無忌曰王不從敬徳¶
<pb:KR2k0049_WYG_119-37b>¶
　言敬徳亦非王有矣王曰公更圖之敬徳曰處事有¶
　疑非智臨難不决非勇今勇士八百人悉入控弦被¶
　甲矣尚何辭後又懇熟勸進計乃定時房元齡杜如¶
　晦被斥在外復徃諭之與入計議建成死敬徳領騎¶
　七十趨元武門王馬逸墜林下元吉將奪弓窘王敬¶
　徳馳叱之元吉走遂射殺之兵戰不解敬徳持二首¶
　示之乃去王命往侍上不解甲趨行在曰秦王遣臣¶
　宿衛上意悦請手詔詣軍聼秦王節度内外始定授¶
<pb:KR2k0049_WYG_119-38a>¶
　東宫左衛率時坐隱巢者百餘家敬徳曰今二人已¶
　誅若又窮支黨非取安之道由是普原論功第一賜¶
　絹萬匹舉齊府金幣什器賜焉除右武候大將軍封¶
　呉國公實封千三百户授涇州道行軍總管輕騎與突¶
　厥戰涇陽敗之敬徳所得財必散士卒然婞直頗以¶
　功自負又廷質大臣得失出為襄州都督累遷同州¶
　刺史嘗侍宴慶善宫有班其上者敬徳曰爾何功坐¶
　我上任城王道宗解喻之遂擊道宗目幾𦕈上不懌¶
<pb:KR2k0049_WYG_119-38b>¶
　召讓曰朕觀漢史嘗怪高祖時功臣少全者今視卿¶
　所為乃知韓彭夷戮非高祖過國之大事惟賞與罰¶
　横恩不可数得勉自修飭敬徳頓首謝後改封鄂國¶
　厯鄜夏二州都督以老授開府儀同三司朝朔望貞¶
　觀十七年詔圖形凌烟閣及將討高麗敬徳上言乗¶
　輿至遼太子至定州兩京空虚恐有元感之變且小¶
　國不足枉萬乗願委之將臣以時摧滅不納詔以本¶
　官行太常卿為左一馬軍總管師還復致仕顯慶三¶
<pb:KR2k0049_WYG_119-39a>¶
　年卒年七十四詔京官五品以上及朝集使赴第臨¶
　弔冊贈司徒并州都督諡曰忠武給班劍羽葆鼔吹¶
　陪𦵏昭陵敬徳晚節謝賔客不與通飭觀沼奏清商¶
　樂奉養甚厚又餌雲母粉為方士術延年其戰善避¶
　矟毎单騎入賊羣刺不能傷又能奪矟還刺之齊王¶
　元吉使去刃與校敬徳請王加刃而獨去之卒不能¶
　中上嘗問奪矟與避矟孰難對曰奪矟難試使與齊¶
　王戲少選王三失矟遂大愧服¶
<pb:KR2k0049_WYG_119-39b>¶
顧彦朗彦暉豐州人並為天徳軍小校軍使蔡京以兄¶
　弟有封侯相毎厚禮之稍進秩同率軍復長安彦朗¶
　遷累右衛大將軍光啟中擢拜東川節度使檢校太¶
　保同中書門下平章事至劍門陳敬瑄奪其節彦朗¶
　不得入保利州敬瑄誣劾彦朗擅興兵掠西境僖宗¶
　下詔講和乃得到軍署彦暉漢州刺史初楊守亮忌¶
　壁州刺史王建凶暴欲逐之建聞合溪洞酋豪取䦘¶
　州擊利州刺史走即據二州守亮不能制彦朗與建¶
<pb:KR2k0049_WYG_119-40a>¶
　雅舊隂助貲饟建攻成都彦朗挾故憾與并力道路¶
　鄣梗敬瑄告難於朝詔和解㑹彦朗卒彦暉自知留¶
　後明年為節度使綿州刺史楊守厚攻梓州彦暉告¶
　急於建建使李簡救之戒曰賊破并取彦暉無須再¶
　往也簡破守厚軍彦暉辭疾不克取景福元年建攻¶
　彦暉明年詔進彦暉檢校司空東川節度使乾寜二¶
　年昭宗在石門督彦暉建赴行在建率兵二十萬次¶
　綿州囘襲彦暉彦暉不敢出建遂擊取巴䦘蓬渠通¶
<pb:KR2k0049_WYG_119-40b>¶
　果龍利八州上遣中人為兩川宣諭協和使建奉詔¶
　還而兵不解四年建將華洪率衆五萬取渝昌普三¶
　州壁梓州南敗彦暉兵凡五十戰圍遂固上仍遣左¶
　議大夫李洵諭止建拒命梓有鏡堂世稱其麗彦暉¶
　嘗㑹諸將堂上養子瑶尤親信彦暉以所佩劍號疥¶
　癆賔佩之使侍左右嘗語將曰與公等生死同之違¶
　者先齒疥癆賔衆曰諾及圍急瑶請聚親信飲得同¶
　死彦暉手殺妻子乃自刎宗族諸将皆死時麾下兵¶
<pb:KR2k0049_WYG_119-41a>¶
　猶七萬云¶
五代¶
周徳威字鎮逺小字陽五朔州馬邑人勇而多智能望¶
　塵以知敵数状貎雄偉笑不改容當梁晉時周陽五¶
　之勇聞天下為晉騎將稍遷鐡林軍使從破王行瑜¶
　遷内衙指揮使梁軍圍太原令軍中曰能生得周陽¶
　五者為刺史有驍將陳章號野乂常乗白馬被朱甲¶
　以自異出入陣中求必生致周陽五晉王戒徳威善¶
<pb:KR2k0049_WYG_119-41b>¶
　備之徳威笑曰陳章好大言耳安知刺史非臣作耶¶
　因戒其部兵曰見白馬朱甲者當佯走以避之兩軍¶
　皆陣徳威微服雜卒伍中陳章出挑戰徳威部下退¶
　走章果奮矟急追徳威伺章已過揮鐡鎚擊章墮馬¶
　遂生擒之梁師退徳威取慈隰進攻晉絳戰于蒲縣¶
　梁乗勝破汾慈隰既而徳威復取之梁攻燕葛從周¶
　取邢洺磁徳威出青山口戰於張公橋氏叔琮至榆¶
　次徳威敗之於洞渦將五萬人為燕攻梁取潞州遷¶
<pb:KR2k0049_WYG_119-42a>¶
　代州刺史内外蕃漢馬步軍都指揮使梁軍攻潞圍¶
　以夾城李嗣昭閉潞城距守而徳威與梁軍相持營¶
　於亂栁嗣昭與徳威素有隙晉王病且革憂之王䘮¶
　國中未定而重兵悉屬徳威晉人皆恐荘宗召其軍¶
　徳威即日還軍太原留其兵城外徒步而入伏梓宮¶
　前慟哭幾絶晉人乃安遂從荘宗復擊梁軍破夾城¶
　與李嗣昭歡如初拜振武節度使同中書門下平章¶
　事又敗梁軍於神山攻晉州再敗梁軍於䝉阬天祐¶
<pb:KR2k0049_WYG_119-42b>¶
　七年秋梁遣王景仁將七萬人擊趙晉遣徳威先屯¶
　趙州冬梁軍至栢鄉荘宗自將㑹徳威於石橋進營¶
　野河北晉兵少而景仁所將皆梁精兵人馬鎧甲餙¶
　以組綉金銀其光耀日晉軍望之色動徳威勉其衆¶
　曰此汴宋傭販兒徒餙其外耳其中不足懼也其一¶
　甲之直数十千得之適足為吾資無徒望而愛之當¶
　勉以往取也退而告於荘宗曰梁兵甚鋭未可與爭¶
　宜少退以待之荘宗曰吾提孤軍出千里其利速戰¶
<pb:KR2k0049_WYG_119-43a>¶
　徳威曰不然趙人能城守而不能野戰吾之取勝利¶
　在騎兵平川廣野騎兵之所長也今吾軍於河上廹¶
　賊营門非吾用長之地也荘宗退臥帳中徳威謂監¶
　軍張承業曰王怒老兵不速戰者非怯也且吾兵少¶
　而臨賊營門所恃者一水隔耳使梁得舟栰渡河吾¶
　無類矣不如退軍鄗邑誘敵出營擾而勞之可以䇿¶
　勝也承業入曰徳威老將知兵願無忽其言已而獲¶
　梁遊兵言景仁治舟数百將以為浮梁荘宗笑曰果¶
<pb:KR2k0049_WYG_119-43b>¶
　如公所料乃退軍鄗邑徳威晨遣三百騎叩梁營挑¶
　戰自以勁兵三千繼之景仁與徳威轉鬭数十里至¶
　於鄗南梁軍横亘六七里荘宗䇿馬進徳威持馬諫¶
　曰梁軍輕出而逺來必不暇齎糧糗縱其能齎亦不¶
　暇食不及日午人馬俱饑因其將退而擊之勝至未¶
　申時梁軍東偏塵起徳威鼓譟而進麾其西偏曰魏¶
　滑軍走矣又麾其東偏曰梁軍走矣梁陣動不可復¶
　整乃皆走遂大敗自鄗追至栢鄉横尸数十里景仁¶
<pb:KR2k0049_WYG_119-44a>¶
　以十餘騎僅而免自梁與晉爭凡数十戰其大敗未¶
　嘗如此劉守光僭號将兵三萬出飛孤入岐溝關取¶
　涿州遂圍守光於幽州破其外城盡下燕諸州縣圍¶
　幽州踰年破之拜盧龍軍節度使徳威雖為大將常¶
　與士卒馳騁矢石間守光驍將單廷珪望見徳威於¶
　陣曰此周陽五也乃挺槍馳騎追之徳威佯走度廷¶
　珪垂及側身少却廷珪馬方馳不可止縱其少過奮¶
　撾擊廷珪墜馬遂擒之荘宗與劉鄩相持於魏鄩夜¶
<pb:KR2k0049_WYG_119-44b>¶
　潛軍出黄澤關徳威自幽州率千騎入土門以躡之¶
　鄩至樂平遇雨還徳威與鄩俱東爭趨臨清臨清有¶
　積粟且晉軍餉道也徳威先馳據故荘宗卒困鄩軍¶
　而敗之荘宗勇而好戰尤鋭於見敵徳威老將常務¶
　持重以挫人之鋒十五年徳威将燕兵三萬人從荘¶
　宗於河上宿胡栁陂黎明荘宗問戰徳威對曰此去¶
　汴州信宿而近梁軍父母妻子皆在其中而梁人家¶
　國繫此一舉吾以深入之兵當其必死之戰可以計¶
<pb:KR2k0049_WYG_119-45a>¶
　勝而難以力爭也且吾軍先至此糧㸑具而營柵完¶
　以逸待勞宜按軍無動而臣請以騎軍擾之使其營¶
　柵不得成樵㸑不暇給因其勞乏而乗之可以勝也¶
　荘宗遽督軍而出徳威謂其子曰吾不知死所矣荘¶
　宗率銀槍軍馳入梁陣梁軍小敗犯晉輜重輜重見¶
　梁朱旗皆驚走入徳威軍梁軍乗之徳威父子皆戰¶
　死荘宗與諸将相持而哭曰吾不聼老將之言而使¶
　其父子至此荘宗即位贈太師明宗時加贈太尉配¶
<pb:KR2k0049_WYG_119-45b>¶
　享荘宗廟晉高祖追封燕王子光輔官至刺史¶
安重榮朔州人善騎射晉高祖即位拜成徳軍節度使¶
　重榮雖武夫而曉吏事子徳裕字燕之性介潔博貫¶
　羣史精於禮傳宋初舉進士甲科累官金部郎中出¶
　知睦州還判太府寺有集四十卷¶
宋¶
党進朔州馬邑人㓜事杜重威愛其淳謹後進貴重威¶
　子孫貧困分月俸給之周廣順初隸軍伍補散指揮¶
<pb:KR2k0049_WYG_119-46a>¶
　使累遷鐡騎都虞候宋初轉都校領欽州刺史遷馬¶
　步軍副都軍頭領䖍州團練使改虎㨗右廂都指揮¶
　使領睦州防禦使改閬州乾徳初為龍㨗左廂都虞¶
　候領利州觀察使後領歩軍務五年領彰信軍節度¶
　兼侍衛步軍都指揮使親征太原命副李繼勲將河¶
　東行營前軍開寳二年師臨晉陽置砦四面命進主¶
　東偏未成列太原驍將楊業領突騎数百來犯進奮¶
　身從数人逐業業急入隍中㑹援兵至縁縋入城獲¶
<pb:KR2k0049_WYG_119-46b>¶
　免上激賞之六年改侍衛馬軍都指揮使領鎮安軍¶
　節度九年又命將河東行營兵征太原入境敗其軍¶
　於城北太宗初召還太平興國二年出為忠武軍節¶
　度使在鎮嵗餘遇疾卒年五十一贈侍中進形貎魁¶
　岸居常恂恂至擐甲胄毛髮皆𥪡時稱党太尉故事¶
　都虞候已上悉書所掌兵数于梃上如笏記一日上¶
　問所掌幾何進舉梃以示曰盡在是上以其朴直益¶
　厚之見閭里畜禽獸者輙取而縱之罵曰買肉不供¶
<pb:KR2k0049_WYG_119-47a>¶
　父母反飼禽獸耶太宗親吏臂鷹雛於市進欲放之¶
　吏曰此晉王鷹也進乃戒曰汝謹飬視小民傳以為¶
　笑子崇義閑廐使崇貴閤門祗候¶
王承美豐州人父某事契丹為左千牛衛將軍開寳二¶
　年率衆來歸父卒授天徳軍蕃漢都指揮豐州刺史¶
　太平興國七年與契丹戰斬獲萬衆擒其天徳軍節¶
　度使韋太以獻明年契丹入寇擊敗其衆追至青塚¶
　百餘里斬獲甚衆尋請於州城置孔子廟許之¶
<pb:KR2k0049_WYG_119-47b>¶
姚兕字武之五原人父寳戰死定川兕補右班殿直為¶
　環慶廵檢一矢斃夏酋夏衆潰遂破蘭浪夏圍諸砦¶
　兕時駐荔原堡先羌未至據險張疑兵伺便輙出有¶
　悍酋甚武射中其目斬首還一軍驩呼明日攻益急¶
　兕手射数百人裂指流血又遣子雄引壮騎馳掩其¶
　後所向必克敵乃退攻大順城復徃救轉鬬三日斬¶
　級数十卒全二城慶軍叛以親兵守西關盜奔兕追¶
　及下馬與語皆感泣羅拜誓不敢為亂神宗聞其名¶
<pb:KR2k0049_WYG_119-48a>¶
　召入覲試騎射屡中的賜銀槍袍帯遷都監徙鄜延¶
　涇原從攻河州飛矢貫耳戰益力河州既得果荘圍¶
　之兕曰解圍法當攻其所必救乃往擊隴宗圍遂解¶
　累遷皇城使進鈐轄從攻交阯有功領雅州刺史破¶
　乞弟領忠州團練使進副總管遷東上閣門使徙熙¶
　河與种誼合討洮州破六逋宗城夜㫁浮橋援兵不¶
　得度遂擒果荘真拜通州團練使卒於鄜延總管贈¶
　忠州防禦使兕事母孝凡圖畫器用皆刻仇讐未報¶
<pb:KR2k0049_WYG_119-48b>¶
　字力學兵法老不廢書尤喜顔真卿翰墨曰吾慕其¶
　人耳與弟麟號二姚¶
姚麟字君瑞從兄兕攻河州中矢透骨鏃留不去以彊¶
　弩出之笑語自若積功至皇城使為秦鳯副總管從¶
　李憲討生羌擒隆吉卜再轉東上閣門使英州刺史¶
　元豐西討以涇原副總管從劉昌祚勝於磨&KR1529;隘轉¶
　戰向鳴沙趨靈州而高遵裕敗降皇城使永興軍路¶
　鈐轄復為涇原副總管夏乞蘭㑹麟言秉常不廢即¶
<pb:KR2k0049_WYG_119-49a>¶
　為順命可息兵矣獨蘭㑹不可與願飭邉備示進討¶
　之形以絶其望從之督諸將討干格平經略使盧秉¶
　上其功賜金帛六百元祐初擢威州團練使龍神衛¶
　四廂都指揮使厯步軍殿前都虞候步軍馬軍副都¶
　指揮使紹聖三年以建武軍節度觀察留後出知渭¶
　州安燾請留曾布沮之韓忠彦曰奏對語言非所以¶
　責此軰乃留不遣尋拜武康軍節度使殿前副都指¶
　揮使王贍取青唐麟謂方息肩柰何生此大患贍果¶
<pb:KR2k0049_WYG_119-49b>¶
　敗徽宗進都指揮使節度建雄定武軍檢校司徒卒¶
　駕臨之贈開府儀同三司麟沉毅持重不少縱捨宿¶
　衛將嘗犯法詔釋之麟杖於庭而後請拒詔之罪故¶
　所至肅然¶
姚雄字毅夫兕子少勇鷙有謀年十八從父討金湯以¶
　首騎先登奪隘又成荔原功韓絳薦之閲試延和¶
　殿征安南瀘川皆在行厯涇原秦鳯將駐甘谷城知¶
　通逺鎮戎軍岷州官累佐騏驥使紹聖中渭帥章楶¶
<pb:KR2k0049_WYG_119-50a>¶
　城平夏雄部燕河兵䇿援夏傾國來鏖鬭矢注肩益¶
　奮賊引郤追躡大破之斬三千級俘数萬先五日折¶
　可適敗於沒烟雄得雋諸道始得并力城成擢東上¶
　閣門使秦州刺史明年寇攻平夏勢鋭甚雄與弟古¶
　合兵郤之徙知㑹州遷熙河鈐轄王贍略地青唐羌¶
　攻湟鄯詔與苖履援之邈川方急雄至羌望見塵起¶
　驚而潰遂趨鄯州履後期乃至贍言蘭溪宗有遺寇¶
　履即徃雄諫不聼戒所部嚴備以待俄而履師退賊¶
<pb:KR2k0049_WYG_119-50b>¶
　追及雄整衆迎擊破之獻馘二千遣中使勞問徙河¶
　州种朴戰沒王贍軍䧟敵雄自鄯至湟四戰皆㨗㧞¶
　出之遂築安鄉關夾河立堡以䕶浮梁通湟水漕運¶
　商旅始集加防禦使建中靖國初議棄湟州詔訪雄¶
　雄以為可棄遂賜趙懐徳徙知熙州進華州觀察使¶
　王原復河湟治棄地罪停雄官光州居住復竄金州¶
　明年歸起權經略熙河安輯復新邉使知滄州加捧¶
　日天武四廂都指揮使復為熙州遷安徳軍節度觀¶
<pb:KR2k0049_WYG_119-51a>¶
　察留後步軍副都指揮使拜武康軍節度使召為中¶
　太一宫使納節改左金吾衛上將軍又以武康節知¶
　熙州熙河十八年間更十六帥唯雄三至凡六年尋¶
　以檢校司空奉寜軍節度使致仕卒贈開府儀同三¶
　司諡武憲¶
姚古兕子以邉功累官熙河經略靖康元年與秦鳯經¶
　略种師中及折彦質折可求勤王時趣召師道師道¶
　與古子平仲先率兵入衛欽宗拜師道同知樞宻院¶
<pb:KR2k0049_WYG_119-51b>¶
　宣撫京畿河北河東平仲為都統制而种氏姚氏素¶
　為山西巨室兩家子弟不相下平仲恐功獨歸种氏¶
　忌之乃以士不得速戰為言欲夜刼營謀泄敗既而¶
　金退詔古等領兵十餘萬䕶送之金䧟隆徳以古為¶
　河東制置援太原古進兵復隆徳府威勝軍扼南北¶
　關與金人戰互有勝負太原圍不解詔古與師中犄¶
　角師中約古等齊進而失期不至師中敗於榆次金¶
　人進兵迎古遇於盤陀古兵潰退保隆徳詔以解潛¶
<pb:KR2k0049_WYG_119-52a>¶
　代之古屯威勝軍統制焦安節妄傳又勸古遁故兩¶
　郡皆潰中丞陳過庭劾奏安置廣州¶
姚平仲古之子靖康中為太尉金人圍汴都平仲夜出¶
　將士攻敵營不利逸去隠青城大面山建炎初所在¶
　揭牓以觀察召之不出淳熙間人於丈人山見之年¶
　幾百餘¶
孫谷朔寜人孫益知府事察其可用奏為椽屬待之異¶
　於常僚益出師屬以後事益殁敵騎來攻衆議迎之¶
<pb:KR2k0049_WYG_119-52b>¶
　谷爭弗得嘆曰吾身已許國又不忍負孫公之託諸¶
　人不見容是吾死所也或舉刃脅之無慴容遂見殺¶
金¶
楊伯通𢎞州人大定初進士歴官吏户二部尚書承安¶
　初拜叅知政事御史路鐸劾其引用鄉人詔同知大¶
　興府事賈鉉詰之鉉奏所劾不當乃責鐸而慰諭伯¶
　通以尚書致仕¶
武都字文伯東勝州人大定二十二年進士調陽穀主¶
<pb:KR2k0049_WYG_119-53a>¶
　簿遷商水令縣素多盜亷得姓名榜通衢約毋再犯¶
　悉奔他境察亷遷南京路轉運度支判官累遷中都¶
　路都轉運副使以親老與弟監察御史郁俱乞侍及¶
　服闋調太原治中再遷欒州刺史充宣差北京路規¶
　措官拘括散逸官錢百萬入為户部郎中權右司奏¶
　事稱旨由海道漕遼東粟賑山東高其價直募致海¶
　賈船遷中都西京按察副使按察使大安三年充宣¶
　差行六部侍郎行西南路六部尚書佐元帥黙訥盡¶
<pb:KR2k0049_WYG_119-53b>¶
　忠備禦西京有勞召為户部尚書賜銀絹宣宗即位¶
　議衛紹王尊號不當削時人韙之知大興府佩虎符¶
　便宜行事弹壓中外軍民坐被酒以䙝衣見詔使解¶
　職起為刑部尚書河東路宣撫使興定元年卒¶
完顔寓本名㤙楚西南路明安人大定二十八年進士¶
　累調河東北路提刑司知事改同知遼州軍州事召¶
　為國史院編修官遷應奉翰林文字南京路轉運副¶
　使父憂起復太府監丞改吏部員外郎大安初知登¶
<pb:KR2k0049_WYG_119-54a>¶
　聞檢院累遷右司郎中翰林待制兼侍御史貞祐初¶
　議衛紹王事寓請降復王封時置招賢所村夫王守¶
　信敢為大言以諸葛亮為不知兵寓薦於朝詔置行¶
　軍都統張行信髙琪言守信不可用上然之頃之寓¶
　遷禮部侍郎改東京副留守隴州防禦使遷安化軍¶
　節度使兼山東路統軍副使興定元年四月詔以本¶
　官權元帥左都監行元帥府事和輯苖道潤移刺鐡¶
　哥軍十二月宻州破寓為亂軍所殺¶
<pb:KR2k0049_WYG_119-54b>¶
完顔安國字正臣其先占籍上京世有戰功祖薩爾帕授¶
　西南路世襲罕扎穆昆安國沉雅有謀畫尤善騎射¶
　正隆元年為謀克常以少擊衆大定中為常山簿轉¶
　虹縣令選充虞王府椽再遷儀鸞局副使明昌元年¶
　晉使㑹達實部長有乞修嵗貢者詔安國徃使至則¶
　羅拜執禮時北阻韃靼塞垣隣部邀安國俱行討安¶
　國以未奉詔為辭強之不可或怵以危言答曰大丈¶
　夫豈以生死易節暴骨邉庭不猶愈於病死牖下衆¶
<pb:KR2k0049_WYG_119-55a>¶
　壮其言餽贐如禮以奉使稱旨升武衛軍都指揮使¶
　出為西北路副招討六年左丞相𤓰爾佳清臣出兵為¶
　先鋒都統適臨潢㤗州部屬叛先討定之以功遷本¶
　路招討使兼威逺軍節度使承安元年大鹽濼之戰¶
　殺獲甚衆詔賜金幣既而右丞相襄總大軍為兩路¶
　都統大㨗於多泉子襄遣安國追敵僉言糧道不繼¶
　安國曰人得一羊可食十餘日不如驅羊以襲之便¶
　襄從之安國統所部萬人疾驅降其部長進官四級¶
<pb:KR2k0049_WYG_119-55b>¶
　遷左翼都統承安二年以營邉堡功召簽樞宻院事¶
　賜虎符還邉得以便宜從事並塞諸部降諭使輸貢¶
　如初進拜樞宻副使㤗和元年特授世襲西南路延¶
　晏河明安兼罕扎穆昆帝幸慶寜宫命嚴飭邉備奏¶
　招西南路邉戍私竄者以安人心上是之三年致仕¶
　封道國公四年起復前職卒輟朝𦵏以執政禮贈特¶
　進安國在軍旅幾十五年號令嚴明又善伺知敵人¶
　虚實及山川險易所向輙克諸部入貢能一一呼其¶
<pb:KR2k0049_WYG_119-56a>¶
　祖先弟姪名字以戒諭之諸部皆震悚焉¶
赫舍哩桓端西南路和掄桑噶明安人襲兄尼楚赫穆¶
　昆㤗和中充行軍萬户破宋兵於蔡州加宣武將軍¶
　渡淮敗宋步騎萬五千於鷂子嶺遂克安豐軍軍還¶
　除同知懐逺軍節度使事權穆丹乣詳衮大安三年¶
　西京行省選充赫辰萬户遙授同知清州防禦事改¶
　興平軍節度副使遙授顯徳軍節度副使徙東路宣¶
　撫司都統敗伊喇埒克五千衆於御河寨降萬餘人¶
<pb:KR2k0049_WYG_119-56b>¶
　加驃騎衛上將軍遙授同知順天軍節度事貞祐二¶
　年為宣差副提控同知博索路兵馬都總管行府事¶
　三年三月富森諤諾侵博索近境遣都統擊却之四¶
　月復掠上古城别攻望雲驛遣軍拒戰破其衆数千¶
　於三义里五月又㧞其大寕鎮壘九月拒戰易池萬¶
　奴衆潰去因招十一明安復來附四年遣王汝弼由¶
　海道奏事宣宗嘉其功遷遼海軍節度使同知行府¶
　事宣差提控如故博索路温綽寛世襲明安是嵗改¶
<pb:KR2k0049_WYG_119-57a>¶
　邳州刺史充徐州界都提控紅襖賊数萬攻邳州破¶
　之於黄山賊復來擊敗之溺沂水死者甚衆賊数萬¶
　圍沂州同知防禦事布薩薩哈突圍出求救率兵赴¶
　之薩哈還入城内外夾擊殺萬餘人賊乃去樞宻副¶
　使布薩安貞上其功曰桓端天資忠實深有計畫曉¶
　習軍事薩哈勇而有謀皆得軍民心乞加擢用進金¶
　紫光禄大夫兼同知武寜軍節度事提控如故召為¶
　勸農副使充都提控屯陳州興定元年渡淮破宋沙¶
<pb:KR2k0049_WYG_119-57b>¶
　渡店至定城以少擊衆戰不留行未幾充宣差參議¶
　官復渡淮連破宋兵獲其将沈俊遷武衛軍副都指¶
　揮使分兵破山寨水堡殺獲甚衆興定二年遷鎮南¶
　軍節度使權元帥右都監尋改武衛軍都指揮使仍¶
　權右都監行元帥府於息州又權簽樞宻院事代石¶
　嘉紐勒緷於徐州四年冬上言竊聞宋人與李全將¶
　併力來攻當預為之防五年正月召至汴力疾草奏¶
　大畧以南北皆用兵當預防其患及防河数䇿無何¶
<pb:KR2k0049_WYG_119-58a>¶
　卒年四十五勅有司給䘮事¶
馬慶祥字瑞寜本名實喇濟蘇先世自西域徙家淨州¶
　天山㤗和中試補尚書省譯史大安初選使副通問¶
　於元上曰實喇濟蘓智辯通六國語往必無辱也使¶
　還授開封府判官内城之役充應辦使不擾而事集¶
　未幾拜鳯翔府路兵馬都總管判官元光元年冬十¶
　一月元將孟古布哈將攻鳯翔行省檄與治中胥謙¶
　分道清野將行命畫工肖其貎付家人或曰君方壮¶
<pb:KR2k0049_WYG_119-58b>¶
　何乃為此不祥慶祥曰非汝所知也明日遂行遇先¶
　鋒於澮水戰不利且行且戰將及城元兵邀其歸路¶
　令衆騎曰吾屬荷國厚恩竭力効死乃其職也諸騎¶
　皆曰諾人殊死戰良久矢盡元兵圍数匝欲降之軍¶
　擁以行語言往復與謙皆不屈死贈輔國上將軍恒¶
　州刺史諡忠愍正大二年詔褒死節士十有三人立¶
　褒忠廟録其孤而以實喇濟蘇為首¶
趙重福字履祥豐州人通大小字試補誥院令史轉兵¶
<pb:KR2k0049_WYG_119-59a>¶
　部譯使陜西提刑知法遷陜西東路都勾判官右藏¶
　庫副使同知陳州防禦事時宋諜人蘓泉入河南重¶
　福迹之至魚臺見前一舟將渡河令從者大呼泉姓¶
　名中有倉皇失措者執之果泉也改滄州鹽副使嵗¶
　饑民煮滷賣以給食徃徃被杖重福曰寜使課殿不¶
　忍殺人嵗滿當降右丞完顔匡三司按出虎特薄其¶
　罰除織染署令大安三年佐户部尚書張煒調兵食¶
　於古北口遷都水少監貞祐二年行西北路六部郎¶
<pb:KR2k0049_WYG_119-59b>¶
　中兼户部員外郎治宻雲縣守城有功遷同知河間¶
　府事行六部侍郎權清州防禦使攝河北東路兵馬¶
　都總管三年河間被圍宻雲同事劉中勸降不聼時¶
　兵少又多羸疾勸父老率子弟強者戰弱者守圍乃¶
　解去遷河東北路轉運使致仕元光二年卒¶
完顔彝字良佐小字陳華善豐州人系出蕭王諸孫父¶
　齊格㤗和南征以功授同知階州軍事後戰殁於嘉¶
　陵江從兄鼎字國器小字色埒必勒哈世襲明安以¶
<pb:KR2k0049_WYG_119-60a>¶
　善戰知名自壽泗元帥轉安平都尉鎮商州威望甚¶
　重敬賢下士有古賢將風嘗搜伏得歐陽修子孫併¶
　其族屬鄉里三千餘人縱遣之貞祐中彞為元兵所¶
　掠帥置諸帳下時母尚留豐州彝託以省母乞還帥¶
　以卒監之至豐乃與色埒刼殺監卒奮馬奉其母南¶
　奔元兵追之由他路得免兄弟共輓鹿車載母渡河¶
　宣宗授鼎都統彛補䕶衛旋轉奉御彝天資高明雅¶
　好文史人以秀才目之從鼎壽泗帥府充宣差提控¶
<pb:KR2k0049_WYG_119-60b>¶
　佩金符鼎辟太原王渥為經厯渥授彞孝經小學論¶
　語春秋左氏傳略通其大義暇輙作牛毛細字如寒¶
　苦士正大二年鼎為總領屯方城復隨以往鼎嘗病¶
　鎮防軍葛宜翁與李太和相毆訴彞不直宜翁量笞¶
　之宜翁鬱鬱死其妻訟為故殺當彞大辟彝聚書獄¶
　中讀之明年鼎病愈詔提兵而西入見哀宗怪其瘦¶
　甚曰卿寜以方城獄未决故耶吾今赦之矣鼎尋卒¶
　上聞亟馳赦彞諭以汝兄死失吾一名將今故曲法¶
<pb:KR2k0049_WYG_119-61a>¶
　赦汝他日奮發立功國得汝力我始不為妄赦彝泣¶
　且拜退以白衣領紫微軍都統轉忠孝軍提控五年¶
　元兵入大昌原平章哈逹命為前鋒時彞業沐浴易¶
　衣若將就木椑者擐甲上馬不反顧是日以四百騎¶
　破八千衆三軍踴躍自軍興二十年始有此㨗奏功¶
　第一手詔褒諭授定逺大將軍平凉府判官世襲穆¶
　昆一日名動天下忠孝軍皆回紇乃滿羗渾及被俘¶
　來歸者最號難制彞御之有方坐作進退皆中程式¶
<pb:KR2k0049_WYG_119-61b>¶
　所過州邑給常料外秋毫無犯街曲不復喧雜每戰¶
　則先登䧟陣疾若風雨諸軍倚以為重六年有衛州¶
　之勝八年有倒回谷之勝自刑徒不四五遷為禦侮¶
　中郎將嘗與同列議副樞伊喇豐阿拉曰副樞好趨小¶
　利今日得生口三百明日得牛羊一二千士卒喘死¶
　則不復計國家積年兵力皆為是人破除盡矣豐阿拉¶
　聞之置酒㑹諸將至彞曰汝曾短長我誠有否彝飲¶
　畢徐曰有豐阿拉見其無懼容漫為好語云有過當面¶
<pb:KR2k0049_WYG_119-62a>¶
　論無後言也哈逹入鄧州留彞閿鄉南十五里彞尋¶
　随而往九年正月三峰敗鈞州城破縱軍巷戰彞趨¶
　避隱處殺掠定乃出自言曰我忠孝軍總領陳和尚¶
　太昌原衛州倒迴谷之勝皆我也若死亂軍中人將¶
　謂我負國家今日明白死天下必有知我者時欲其¶
　降破足脛折不為屈割口吻至耳噀血而呼至死不¶
　絶元将義之酹以馬湩祝曰好男子他日再生當令¶
　我得之彝年四十一贈鎮南軍節度使塑像褒忠廟¶
<pb:KR2k0049_WYG_119-62b>¶
　勒石紀其忠烈¶
完顔布拉都西南路按春愛爾新明安人充䕶衛除¶
　㤗定軍節度副使䘮闋起復唐古部族節度副使徙¶
　安國軍移乣詳衮累官原州刺史坐買部内馬虧直降北¶
　京兵馬都指揮使寧逺軍刺史歴同知臨洮府西京留守¶
　事崇慶元年遷振武軍節度備禦有功遷一官初置¶
　東西面經略司就充西面經略使上言管内太和嶺¶
　諸隘屯兵控制邉要行帥府輙分臣兵萬二千戍眞¶
<pb:KR2k0049_WYG_119-63a>¶
　定餘衆不足守禦近復簡精鋭二千七百以往今見¶
　兵不滿萬老羸者十七八臣死固不足惜顧國家之¶
　事不可不慮新設經略移文西京太原河東取軍馬¶
　並稱非臣所統詔眞定還其精鋭二千七百人西京¶
　太原嵐州有警約為應援州郡皆不欲屬經略司遂¶
　罷經略官入簽樞宻院事改左副㸃檢四年遷兵部¶
　尚書興定中致仕卒¶
呉僧格西南路人拳勇善騎射大安間籍山西人為兵¶
<pb:KR2k0049_WYG_119-63b>¶
　充馬軍千户有功貞祐初遷萬户權順義軍節度使¶
　復取朔州眞授同知節度使事弟達拉授節度副使¶
　燕蘇爾授節度判官提控馬實勒以下遷授有差僧¶
　格乞賜糧十五萬斛朝廷以應州已破朔為孤城其¶
　勢不可守乃遷朔之軍民九萬餘口分屯於嵐石隰¶
　吉絳解間未行元兵至朔州戰七晝夜有功加遙授¶
　同知太原府事兼同知節度使事達拉石州刺史曹¶
　兒同知岢嵐州防禦使事四年始遷其民南行且戰¶
<pb:KR2k0049_WYG_119-64a>¶
　且行者数十里僧格力憊馬躓死焉贈鎮國上將軍¶
　順義軍節度使¶
楊沃衍本名翰烈朔州静邉官荘人少為北邉屯田小¶
　吏元兵入境率本族唐徳哷勒部入保朔州南山茶¶
　杞溝朝廷遣人招之與衆來歸授武州刺史武州屡¶
　經殘毁貞祐二年二月元兵來攻死戰二十七晝夜¶
　不能㧞乃退以功擢本州防禦使武州軍民遷岢嵐¶
　州升岢嵐為節鎮即以為節度使諭曰卿於國盡忠¶
<pb:KR2k0049_WYG_119-64b>¶
　屡有勞績其益勵忠勤與宣撫使輯睦以安軍民既¶
　奉詔即以身許國曰不死王事而死於家非大丈夫¶
　也三年屯涇邠隴三州有軍九千分為十翼五都統¶
　親統者十之四是冬與夏人戰俘斬幾二千獲馬八¶
　百餘匹器械稱是興定元年賜姓烏凌阿禾幾遥授¶
　通逺軍節度使兼鞏州管内觀察使將兵五千從元¶
　帥巴薩伐宋出鞏州鹽井至故城逢夏兵三百擊走¶
　之又入西和州至岐山堡遇宋兵六千凡三隊遣軍¶
<pb:KR2k0049_WYG_119-65a>¶
　分擊逐北三十餘里斬首四百級生擒人馬甲仗尋¶
　復得散關二年遷官一階遥授知臨洮府三年武休¶
　關之㨗功居多元光元年遥授中京留守俄拜元帥¶
　右監軍世襲努呼哈爾呼必喇明安二年春元兵㳺¶
　騎数百掠延安而南約圗們呼圗克瑪勒以步軍㑹戰呼¶
　圗克瑪勒宿将常輕沃衍遂失期沃衍獨率兵追之野猪¶
　嶺獲四人而還欲斬呼圗克瑪勒諸将哀請乃釋之俄而¶
　兵大至駐徳安寨復擊走之未幾元兵攻鳯翔還道¶
<pb:KR2k0049_WYG_119-65b>¶
　出保安遣提控完顔察喇破於石楼臺前後獲馬二¶
　百符印数十詔有司論賞時元兵破西夏長驅至關¶
　輔皆洶洶不安獨沃衍率其步將劉興哥徃來邠隴¶
　間屡戰屡勝故元兵不能東陜西行省檄令清野不¶
　從嘆息曰我若清野明年民何所食遂隔大澗持勢¶
　使民畢麥事正大二年進元帥左監軍遙領中京留¶
　守八年冬哈達豐阿拉入鄧州留沃衍守閿鄉詔令取¶
　洛南路入商州備上津與武仙相掎角諜知元兵由¶
<pb:KR2k0049_WYG_119-66a>¶
　豐陽而東還㑹二行省軍於五朶山下憤曰平章叅¶
　政䝉國厚恩握兵柄失事機不能禦戰乃縱兵深入¶
　尚何言耶三峰敗沃衍走鈞州其部曲白魯諾爾愛劉¶
　勝降元請招沃衍元帥令勝見沃衍曰降則授大官¶
　沃衍善言慰撫之使前㧞劍砍之曰我起身細微蒙¶
　國大恩汝欲以此汚我耶遂遺語部曲後事望汴京¶
　拜且哭曰無面目見朝廷惟有一死耳即自縊部曲舉¶
　火并所寓屋焚之從死者十餘人時年五十二¶
<pb:KR2k0049_WYG_119-66b>¶
伯特庫克西南路人壮健沉勇元兵克西南路鄰郡皆¶
　降庫克獨不屈貞祐五年東勝州破庫克與裕爾雅¶
　呼裕爾雅爾招集義軍披荆棘復立州事興定元年¶
　詔遥授武州刺史權節度使裕爾雅呼權同知節度¶
　使事裕爾雅爾權節度副使興定三年遥授同知晉¶
　安府事尋真授東勝軍節度使東勝被圍糧絶率衆¶
　潰圍走保長寜寨九月復被圍庫克死之¶
程震字威卿東勝人與其兄鼎俱擢第震入仕有能聲¶
<pb:KR2k0049_WYG_119-67a>¶
　興定初任陳留令治為河南第一召拜監察御史彈¶
　劾無所撓時皇子荆王為宰相家僮席勢侵民震劾¶
　奏曰荆王以陛下之子任天下之重不能上賛君父¶
　同濟艱難顧乃專恃權勢蔑棄典禮開納貨賂進退¶
　官吏縱令奴隸侵漁細民名為和市其實脅取諸所¶
　不法不可枚舉陛下不能正家而欲正天下難矣上¶
　乃責荆王出内府銀以償物直杖司馬以下及大奴¶
　尤不法者数人未幾坐為故吏所訟罷官嵗餘嘔血¶
<pb:KR2k0049_WYG_119-67b>¶
　卒震剛直有材幹忘身徇國不少私假臺綱大振小¶
　人側目以故不能久留於朝士論惜之¶
冨察哲琳明安人舉進士順義軍節度使禁遊食蓄兵¶
　器陳辭友弟爭自平加意撫安盜自息¶
　¶
　¶
　¶
　山西通志卷一百十九¶
