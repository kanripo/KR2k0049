# -*- mode: mandoku-view; -*-
#+TITLE: 山西通志
#+DATE: 2015-08-24 22:42:25.903579
#+PROPERTY: ID KR2k0049
#+PROPERTY: BASEEDITION WYG    
#+PROPERTY: JUAN 卷二百十二
<pb:KR2k0049_WYG_212-1a>¶
欽定四庫全書¶
　山西通志巻二百十二¶
　　藝文(三十/一)　(序一/)¶
漢¶
　　史記集解序　　　　　　　　　裴　駰¶
班固有言曰司馬遷據左氏國語采世本戰國策述楚¶
漢春秋接其後事訖於天漢其言前漢詳矣至於采經¶
摭傳分散數家之事甚多疏畧或有牴牾亦其所涉獵¶
<pb:KR2k0049_WYG_212-1b>¶
者廣博貫穿經傳馳騁古今上下數千載間斯已勤矣¶
又其是非頗謬於聖人論大道則先黄老而後六經序¶
游俠則退處士而進姦雄述貨殖則崇勢利而羞貧賤¶
此其所蔽也然自劉向揚雄博極羣書皆稱遷有良史¶
之才服其善序事理辯而不華質而不俚其文直其事¶
核不虚羙不隱惡故謂之實録駰以為固之所言世稱¶
其當雖時有紕繆實勒成一家總其大較信命世之宏¶
才也考較此書文句不同有多有少莫辯其實而世之¶
<pb:KR2k0049_WYG_212-2a>¶
惑者定彼從此是非相貿眞偽舛雜故中散大夫東莞¶
徐廣研核衆本為作音義具列異同兼述訓解粗有所¶
發明而殊憾省畧聊以愚管増演徐氏采經傳百家並¶
先儒之説豫是有益悉皆抄内刪其游辭取其要實或¶
義在可疑則數家兼列漢書音義稱臣瓉者莫知氏姓¶
今直云瓉曰又都無姓名者但云漢書音義時見㣲意¶
有所裨補譬慧星之繼朝陽飛塵之集華嶽以徐為本¶
號曰集解未詳則闕弗敢臆説人心不同聞見異辭班¶
<pb:KR2k0049_WYG_212-2b>¶
氏所謂疏畧牴牾者依違不悉辯也愧非胥臣之多聞¶
子産之博物妄言末學蕪穢舊史豈足以闗諸畜徳庶¶
賢無所用心而已¶
　　詩小序　　　　　　　　　　　衞　宏¶
葛屨刺褊也魏地陿隘其民機巧趨利其君儉嗇褊急¶
而無徳以將之汾沮洳刺儉也其君儉以能勤刺不得¶
禮也園有桃刺時也大夫憂其君國小而廹而儉以嗇¶
不能用其民而無徳教日以侵削故作是詩也陟岵孝¶
<pb:KR2k0049_WYG_212-3a>¶
子行役思念父母也國迫而數侵削役乎大國父母兄¶
弟離散而作是詩也十畝之間刺時也言其國削小民¶
無所居焉伐檀刺貪也在位貪鄙無功而受禄君子不¶
得進仕爾碩䑕刺重斂也國人刺其君重斂蠶食于民¶
不修其政貪而畏人若大䑕也蟋蟀刺晉僖公也儉不¶
中禮故作是詩以閔之欲其及時以禮自娛樂也此晉¶
也而謂之唐本其風俗憂深思逺儉而用禮乃有堯之¶
遺風焉山有樞刺晉昭公也不能修道以正其國有財¶
<pb:KR2k0049_WYG_212-3b>¶
不能用有鐘鼓不能以自樂有朝廷不能洒掃政荒民¶
散將以危亡四隣謀取其國家而不知國人作詩以刺¶
之也揚之水刺晉昭公也昭公分國以封沃沃盛强昭¶
公㣲弱國人將叛而歸沃焉椒聊刺晉昭公也君子見¶
沃之盛强能修其政知其蕃衍盛大子孫將有晉國焉¶
綢繆刺晉亂也國亂則婚姻不得其時焉杕杜刺時也¶
君不能親其宗族骨肉離散獨居而無兄弟將為沃所¶
并耳羔裘刺時也晉人刺其在位不恤其民也鴇羽刺¶
<pb:KR2k0049_WYG_212-4a>¶
時也昭公之後大亂五世君子下從征役不得養其父¶
母而作是詩也無衣羙晉武公也武公始并晉國其大¶
夫為之請命乎天子之使而作是詩也有杕之杜刺晉¶
武公也武公寡特兼其宗族而不求賢以自輔焉葛生¶
刺晉獻公也好攻戰則國人多喪矣采苓刺晉獻公也¶
獻公好聽䜛焉¶
晉¶
　　爾雅序　　　　　　　　　　　郭　璞¶
<pb:KR2k0049_WYG_212-4b>¶
夫爾雅者所以通訓詁之指歸叙詩人之興詠總絶代¶
之命詞辯同實而殊號者也誠九流之津涉六藝之鈐¶
鍵學覽者之潭奥摛翰者之華苑也乃可以博物不惑¶
多識於鳥獸草木之名者莫近於爾雅爾雅者蓋興於¶
中古隆於漢氏豹䑕既辯其業亦顯英儒贍聞之士洪¶
筆麗藻之客靡不歆玩耽味為之義訓璞不揣寡昧少¶
而習焉沉研鑚極二九載矣雖註者十餘然猶未詳備¶
并多紛謬有所漏畧是以復綴集異聞㑹萃舊説考方¶
<pb:KR2k0049_WYG_212-5a>¶
國之語采謡俗之志錯綜樊孫博觀羣言剟其瑕礫摩¶
其蕭稂事有隱滯援據徴之其所未了闕而不論别為¶
音圖用袪未寤輒復擁篲清道企望塵躅者以將來君¶
子為亦有涉乎此也¶
　　山海經序¶
世之覽山海經者皆以其閎誕迂誇多竒怪俶儻之言¶
莫不疑焉嘗試論之曰莊生有云人之所知莫若其所¶
不知吾於山海經見之矣夫以宇宙之寥廓羣生之紛¶
<pb:KR2k0049_WYG_212-5b>¶
紜隂陽之煦蒸萬殊之區分精氣渾淆自相濆薄遊魂¶
靈怪觸像而構流行於山川麗狀於木石者惡可勝言¶
乎然則總其所以乖鼓之於一響成其所以變混之於¶
一象世之所謂異未知其所以異世之所謂不異未知¶
其所以不異何者物不自異待我而後異異果在我非¶
物異也故吳人見布而疑黂越人見𦋺而駭毳夫翫所¶
習見而竒所希聞此人情之常蔽也今畧舉可以明之¶
者陽火岀於氷水隂䑕出於炎山而俗之論者莫之或¶
<pb:KR2k0049_WYG_212-6a>¶
怪及談山海經所載而咸怪之是不怪所可怪而怪所¶
不可怪也不怪所可怪則㡬於無怪矣怪所不可怪則¶
未始有可怪也夫能然所不可不可所不可然則理無¶
不然矣案汲郡竹書及穆天子傳穆王西征見西王母¶
執璧帛之好獻錦組之屬穆王享王母於瑶池之上賦¶
詩徃來辭義可觀遂襲崑崙之邱遊軒轅之宫眺鍾山¶
之嶺玩帝者之寳勒石王母之山紀跡𤣥圃之上乃取¶
其嘉木豔草竒鳥怪獸玉石珍瑰之器金膏燭銀之寳¶
<pb:KR2k0049_WYG_212-6b>¶
歸而殖養之於四國穆王駕八駿之乘右服盗驪左&KR0406;¶
騄耳造父為御犇戎為右萬里長騖以周歴四荒名山¶
大川靡不登濟東升大人之堂西燕王母之廬南轢黿¶
鼉之梁北躡積羽之衢窮歡極娛然後旋歸案史記説¶
穆王得盗驪騄耳驊騮之驥使造父御之以西廵狩見¶
西王母樂而忘歸亦與竹書同左傳曰穆王欲肆其心¶
使天下皆有車轍馬跡焉竹書所載則是其事也而譙¶
周之徒足為通識瑰儒而雅不平此驗之史考以著其¶
<pb:KR2k0049_WYG_212-7a>¶
妄司馬遷叙大宛傳亦云自張騫使大夏之後窮河源¶
惡覩所謂崑崙者乎至禹本紀山海經所有怪物余不¶
敢言也不亦悲乎若竹書不潛出於千載以作徵於今¶
日者則山海之言其㡬乎廢矣若乃東方生曉畢方之¶
名劉子政辨盗械之尸王頎訪兩面之客海民獲長臂¶
之衣精驗潛効絶代懸符於戯羣惑者其可以少寤乎¶
是故聖王原化以極變象物以應怪鑒無滯賾曲盡幽¶
情神焉廋哉神焉廋哉蓋此書跨世七代歴載三千雖¶
<pb:KR2k0049_WYG_212-7b>¶
暫顯於漢而尋亦寢廢其山川名號所在多有舛謬與¶
今不同師訓莫傳遂將湮泯道之所存俗之所喪悲夫¶
余有懼焉故為之創傳疏其壅閡闢其茀蕪領其𤣥致¶
標其洞涉庶㡬令逸文不墜於世竒言不絶於今夏后¶
之迹靡刋於將來八荒之事有聞於後裔不亦可乎夫¶
蘙薈之翔詎以論埀天之凌蹄涔之遊無以知絳虬之¶
騰鈞天之庭豈伶人之所躡無航之津豈蒼兕之所涉¶
非天下之至通難與言山海之義矣嗚呼達觀博物之¶
<pb:KR2k0049_WYG_212-8a>¶
客其鑒之哉¶
　　禹貢地域圖序　　　　　　　　裴　秀¶
圖書之設由來尚矣自古立象埀制而頼其用三代置¶
其官國史掌厥職暨漢屠咸陽丞相蕭何盡收秦之圖¶
籍今秘書既無古之地圖又無蕭何所得惟有漢氏輿¶
地及括地諸雜圖各不設分率又不考正凖望亦不備¶
載名山大川雖有麤形皆不精審不可依據或荒外迂¶
誕之言不合事實於義無取大晉龍興混一六合以清¶
<pb:KR2k0049_WYG_212-8b>¶
宇宙始於庸蜀冞入其阻文皇帝乃命有司撰訪吳蜀¶
地圖蜀土既定六軍所經地域逺近山川險易征路迂¶
直校騐圖記罔或有差今上考禹貢山海川流原隰陂¶
澤古之九州及今之十六州郡國縣邑疆界鄉陬及古¶
國盟會舊名水陸徑路為地圖十八篇制圖之體有六¶
焉一曰分率所以辨廣輪之度也二曰凖望所以正彼¶
此之體也三曰道理所以定所由之數也四曰高下五¶
曰方邪六曰迂直此三者各因地而制宜所以校夷險¶
<pb:KR2k0049_WYG_212-9a>¶
之異也有圖象而無分率則無以審逺近之差有分率¶
而無凖望雖得之於一隅必失之於他方有凖望而無¶
道理則施於山海絶隔之地不能以相通有道理而無¶
高下方邪迂直之校則徑路之數必與逺近之實相違¶
失凖望之正矣故以此六者參而攷之然逺近之實定¶
於分率彼此之實定於道理度數之實定於高下方邪¶
迂直之算故雖有峻山鉅海之隔絶域殊方之逈登降¶
詭曲之因皆可得舉而定者凖望之法既正則曲直逺¶
<pb:KR2k0049_WYG_212-9b>¶
近無所隱其形也¶
唐¶
　　冬日覊遊汾隂送韋少府入洛序　王　勃¶
㳺汾勝壤樓船高漢帝之詞卜洛名都城邑辨周公之¶
跡仰天文而窺日月雖共光華慿地理而考山川即殊¶
南北韋少府玉山四照珠胎一色縱横振鋒穎之才吐¶
納積江湖之量子雲筆札擁鸞鳳於行間孫楚文詞列¶
宫商於調下牽絲一命披林野而隨班考績三年指蘭¶
<pb:KR2k0049_WYG_212-10a>¶
臺而赴選移征駕背長亭地隔風煙人離歲月(四字/缺)既¶
同斟桂之歡岐路風塵即斷驚蓬之思下官詩書拓落¶
羽翮摧頺朝廷無立錐之處邱園有括囊之所山中事¶
業暫到漁樵天下棲遲少留城闕忽逢萍水對雲雨以¶
無聊倍切窮途撫形骸而何託於時氷霜裂地星象廽¶
天朔風動而闗塞寒明月下而樓臺曙各題一字傳之¶
兩鄉云爾¶
　　春夜桑泉别少府序¶
<pb:KR2k0049_WYG_212-10b>¶
下官以窮途萬里動脂轄以長驅王公以傾餞百壺别¶
芳筵而促興是以青陽半序明月中宵離亭擁花草之¶
芳別館積琴歌之思去留懽盡動息(二字/缺)惜投分之㡬¶
何恨知音之忽間他鄉握手自傷闗塞之春異縣分襟¶
意切悽惶之路既而星河漸落煙霧仍開高林静而霜¶
鳥飛長路曉而征&KR0406;動含情不拜空佇聽於南昌揮涕¶
無言請投文於西候因探一字四韻成篇¶
　　送李愿歸盤谷序　　　　　　　韓　愈¶
<pb:KR2k0049_WYG_212-11a>¶
太行之陽有盤谷盤谷之間泉甘而土肥草木叢茂居¶
民鮮少或曰謂其環兩山之間故曰盤或曰是谷也宅¶
幽而勢阻隱者之所盤旋友人李愿居之愿之言曰人¶
之稱大丈夫者我知之矣利澤施於人名聲昭於時坐¶
於廟堂進退百官而佐天子出令其在外則樹旗旄羅¶
弓矢武夫前呵從者塞塗供給之人各執其物夾道而¶
疾馳喜有賞怒有刑才俊滿前道古今而譽盛徳入耳¶
而不煩曲眉豐頰清聲而便體秀外而惠中飄輕裙翳¶
<pb:KR2k0049_WYG_212-11b>¶
長袖粉白黛緑者列屋而閒居妒寵而負恃争妍而取¶
憐大丈夫之遇知於主上用力於當世者之所為也吾¶
非惡此而逃之是有命焉不可倖而致也窮居而野處¶
升高而望逺坐茂樹以終日濯清泉而自潔採於山羙¶
可茹釣於水鮮可食起居無時惟適之安與其譽於前¶
孰若無毁於其後與其樂於身孰若無憂於其心車服¶
不維刀鋸不加理亂不知黜陟不聞大丈夫不遇於時¶
者之所為也我則行之伺候於公卿之門奔走於形勢¶
<pb:KR2k0049_WYG_212-12a>¶
之塗足將進而趦趄口將言而囁嚅處汚穢而不羞觸¶
刑辟而誅戮僥倖於萬一老死而後止者其於為人賢¶
不肖何如也昌黎韓愈聞其言而壯之與之酒而為之¶
歌曰盤之中維子之宫盤之土維子之稼盤之泉可濯¶
可沿盤之阻誰爭子所&KR0444;而深廓其有容繚而曲如徃¶
而復嗟盤之樂兮樂且無央虎豹逺跡兮蛟龍遁藏鬼¶
神守䕶兮呵禁不祥飲且食兮壽而康無不足兮奚所¶
望膏吾車兮秣吾馬從子於盤兮終吾生以徜徉¶
<pb:KR2k0049_WYG_212-12b>¶
　　送薛存義之任序　　　　　　　栁宗元¶
河東薛存義將行桞子載肉于爼崇酒于觴追而送之¶
江滸飲食之且告曰凡吏於土者若知其職乎葢民之¶
役非以役民而已也凡民之食於土者出其十一傭乎¶
吏使司平於我也今受其直怠其事者天下皆然豈惟¶
怠之又從而盗之向使傭一夫於家受若直怠若事又¶
盗若貨噐則必甚怒而黜罰之矣以今天下多𩔖此而¶
民莫敢肆其怒與黜罰何哉勢不同也勢不同而理同¶
<pb:KR2k0049_WYG_212-13a>¶
如吾民何有達于理者得不恐而畏乎存義假令零陵¶
二年矣蚤作而夜思勤力而勞心訟者平賦者均老弱¶
無懐詐暴憎其為不虚取直也的矣其知恐而畏也審¶
矣吾賤且辱不得與考績幽明之説於其徃也故賞以¶
酒肉而重之以辭¶
　　送獨孤申叔侍親徃河東序¶
河東古吾土也家世遷徙莫能就緒聞其間有大河條¶
山氣葢闗左文士徃徃徜佯臨望坐得勝槩焉吾固翹¶
<pb:KR2k0049_WYG_212-13b>¶
翹褰裳奮懐舊都日以滋甚獨孤生周人也徃而先我¶
且又愛慕文雅甚達經要才與身長志益强力挾是而¶
東夫豈徒徃乎溫凊奉引之隟必有羙製儻飛以示我¶
我將易觀而待所不敢忽古之序者期以申導志義不¶
為富厚而今也反是生至於晉出吾斯文於筆硯之伍¶
其有評我太簡者愼勿以知文許之¶
　　送從弟謀歸江陵序¶
吾與謀由高祖王父而異謀少吾二歲徃時在長安居¶
<pb:KR2k0049_WYG_212-14a>¶
相邇也與謀皆甚少獨見謀在衆少言好經書心異之¶
其後吾為京兆從事謀來舉進士復相得益知謀盛為¶
文辭通外家書一再不勝懼禄養之緩棄去為廣州從¶
事復佐邕州連得薦舉至御史後以智免歸家江陵有¶
宅一區環之以桑有僮指三百有田五百畝樹之穀藝¶
之麻養有牲出有車無求於人日率諸弟具滑甘豐柔¶
視寒燠之宜其隟則讀書講古人所為求其道之至者¶
以相勵也過永州為吾留信次具道其所為者凡士人¶
<pb:KR2k0049_WYG_212-14b>¶
居家孝悌恭儉為吏祗肅出則信入則厚足其家不以¶
非道進其身不以茍得時退則退尊老無井臼之勞安¶
和而益夀兄弟衎衎以相友不謀食而食給不謀道而¶
道顯則謀之去進士為從事於逺始也吾疑焉今也吾¶
是焉别九歳而會於此視其貎益偉問其業益習叩其¶
志益堅於虖吾宗不振久矣識者曰今之世稍有人焉¶
若謀之出處庸非所謂人與或問管仲孔子曰人也謀¶
雖不識於管仲其於為道無悖亦可以有是名也抑又¶
<pb:KR2k0049_WYG_212-15a>¶
聞聖人之道學焉而必至謀之業良矣而又增焉志專¶
矣而又若不足焉孔子之門不道管晏則謀之為人也¶
其可度哉吾不智觸罪擯越楚間六年築室茨草為圃¶
乎湘之西穿池可以漁種黍可以酒甘終為永州民又¶
恨徒費禄食而無所答下愧農夫上慙王官追計徃時¶
咎過日夜反覆無一食而安於口平於心若是者豈不¶
以少好名譽嗜味得毒而至於是耶用是愈賢謀之去¶
進士為從事以足其家終始孝悌今雖欲羡之豈復可¶
<pb:KR2k0049_WYG_212-15b>¶
得謀在南方有令名其所為日聞於人吾恐謀不幸又¶
為吾之所悔者將已之而不能得可若何然謀以信厚¶
少言蓄其志以周於事雖履吾跡將不至乎吾之禍則¶
謀何悔之有茍能是雖至於大富貴又何慄耶振吾宗¶
者其惟望乎爾¶
　　送澥序¶
人咸言吾宗宜碩大有積徳焉在高宗時並居尚書省¶
二十二人遭諸武以故衰耗武氏敗猶不能興為尚書¶
<pb:KR2k0049_WYG_212-16a>¶
吏者間十數歲乃一人永貞元年吾與族兄登並為禮¶
部屬吾黜而季父公綽更為刑部郎則加稠焉又觀宗¶
中為文雅者炳炳然以十數仁義固其素也意者復興¶
乎自吾為僇人居南鄉後之穎然出者吾不見之也其¶
在道路幸而過予者獨得澥澥質厚不諂敦朴有裕若¶
器焉必隆然大而後可以有受擇所以入之者而已矣¶
其文蓄積甚富好慕甚正若墻焉必基之廣而後可以¶
有蔽擇其所以出之者而已矣勤聖人之道輔以孝悌¶
<pb:KR2k0049_WYG_212-16b>¶
復嚮時之羙吾於澥焉是望汝徃哉見諸宗人為我謝¶
而勉焉無若大山之麓止而不得升也其惟川之不已¶
乎吾去子終老於兹矣¶
　　送文暢上人登五臺遂遊河朔序¶
昔之桑門上首好與賢士大夫游晉宋以來有道林道¶
安逺法師休上人其所與游則謝安石王逸少習鑿齒¶
謝靈運鮑昭之徒皆時之選由是眞乘法印與儒典並¶
用而人知嚮方今有釋文暢者道源生知善根宿植深¶
<pb:KR2k0049_WYG_212-17a>¶
嗜法語忘甘露之味服道江表葢三十年謂王城雄都¶
宜有大士遂躡虚而西驅錫逾紀而秦人䝉利者益衆¶
雲代之間有靈山焉與竺乾鷲嶺角立相望而徃解脱¶
者去來回復如在步武則勤求秘寳作禮大聖非此地¶
莫可故又捨筏西土振塵朔陲將欲與文殊不二之會¶
脱去穢累超詣覺路吾徒不得而留也天官顧公夏官¶
韓公廷尉鄭公吏部郎中楊公劉公有安石之徳逸少¶
之高鑿齒之才皆厚於上人而襲其道風佇立瞻望懼¶
<pb:KR2k0049_WYG_212-17b>¶
徃而不返也吾輩嘗希靈運明逺之文雅故詩而序之¶
又從而諭之曰今燕魏趙代之間天子分命重臣典司¶
方岳辟用文儒之士以緣餙政令服勤聖人之敎尊禮¶
浮圖之事者比比有焉上人之徃也將統合儒釋宣滌¶
凝滯然後蔑衣裓之贈委財施之會不顧矣其來也盍¶
亦徴其歌詩以焜耀逈躅偉長徳璉之述作豈擅重千¶
祀哉庶欲切觀風之職而知鄭重耳¶
　　王君注握竒經叙¶
<pb:KR2k0049_WYG_212-18a>¶
余少頗好奕無從得國工之譜而獨以意為之寤寐而¶
懸思焉久之其於戰守攻圍之間若或有得算焉而因¶
以勝於人其不能勝而敗焉者則咎於思之所不至而¶
已藝既稍習而已得國譜則余所以勝者大率多古人¶
已試之術其敗焉者則古人已先為之營救布置余於¶
是自笑其思之不極不能盡合於古人而又惜不早得¶
國譜以助余之思也以是知古人之精神寓之於譜奕¶
者索諸已之精神與索諸古人之精神茍有得焉其致¶
<pb:KR2k0049_WYG_212-18b>¶
一也奚必譜之是而心思之非奚必心思之是而譜之¶
非乎然則言兵法者何以異此伏羲畫象貞坎悔乾為¶
師已寓居中握竒之義而握竒經則世傳以為黄帝書¶
葢戰法自黄帝始也顧其文簡奥世鮮知者王君以窮¶
經餘力推究其説為之註釋其諸家言兵有及於握竒¶
者悉取而附之其營算占候亦綴焉以為兵家金書君¶
示余余竊嘆其有似於吾所謂奕之譜也葢史稱衞霍¶
不學古兵法而每戰輒勝然觀其環車為營縱輕鋭徃¶
<pb:KR2k0049_WYG_212-19a>¶
當匈奴實得經中所載二壘游兵之義至諸葛氏摹握¶
竒為八陣鈎角聮絡一一古法宜其可以必勝矣而竟¶
不能成混一之功豈其所當之敵有堅脆耶何暗合古¶
法與純用古法者其效乃若是相反耶然君頗自竒其¶
説以為得吾書而用之内靖草竊外盪醜虜特為易事¶
葢余之於奕也雖知思與譜之不二然以譜措之懸思¶
則差較毫釐以懸思措之臨局則又差較毫釐是以聖¶
人自謂能行三軍而又曰軍旅未學言兵之不可以嘗¶
<pb:KR2k0049_WYG_212-19b>¶
試也王君年始衰矣而志尚壯今塞垣多故安知不有¶
知君而舉之者使人儒服立軍門親鼓鼙之間以與老¶
將角短長而知其勝算之果不能出吾書也則王君乃¶
可以自信矣¶
　　河中鸛鵲樓集序　　　　　　　李　翰¶
後周大冡宰宇文䕶軍鎭河外之地築為層樓遐標碧¶
空影倒洪流二百餘載獨立乎中州以其佳氣在下代¶
為勝槩四方雋秀有登者悠然逺心如思龍門如望崑¶
<pb:KR2k0049_WYG_212-20a>¶
崙河南尹趙公受帝新命宣風三晉右賢好士遊人若¶
歸小子承連帥之眷列在下客八月天高獲登兹樓乃¶
復俯視舜城傍窺秦塞紫氣度闗而西入黄河觸華而¶
東滙龍據虎視下臨八洲前輩暢諸題詩上層名播前¶
後山川景象備於一言上客有前美原尉宇文邈前櫟¶
陽郡鄭鯤文行光達名重當時吳興姚係長樂馮曾清¶
河崔邠鴻筆佳什聲聞逺方將刷羽㸔天追飛太清相¶
與言詩¶
<pb:KR2k0049_WYG_212-20b>¶
　　送薛評事還晉州序　　　　　　符　載¶
十八年秋七月余自潯陽來赴丞相府與評事始相値¶
初揖其風貎次聆其嘉話終覽其篇詠如遊三山入仙¶
洞沉深&KR0444;窱稍造異境烟霞草樹别有姿狀使人澹然¶
忘歸也夫詩之所主大者存諷刺備勸戒觀風俗之美¶
惡細者眄江山采雲物導性情之幽滯評事公之什才¶
思凝逺高韻孤枝躍出寥廓至於天池雲飛鶴去不可¶
附近尚使名聲濩落晚歲不偶斯乃執文柄者之咎也¶
<pb:KR2k0049_WYG_212-21a>¶
薛生何有哉廣陵握手秋徃汾晉渺渺長路蕭辰氣清¶
想君馬上見落葉聽候鴈一吟一嘯自有遐趣亦足以¶
開遊子顔也千里之别勿復恨恨¶
　　聯句詩序　　　　　　　　　　吕　溫¶
河東栁茂直與余有潘楊之睦且道義相得也余兄弟¶
志守拙黙不交當世晨昏之外靖專一室顧我者唯茂¶
直而已以為切磋葢常事討論有宴息導志氣徒然起¶
憤議世事余欲無言其或晴天曠景浩蕩多思永夜高¶
<pb:KR2k0049_WYG_212-21b>¶
月耿耿不寐或風露初曉怳若有得或煙雨如晦緬懐¶
所思何以節宣舒慘暢達情性其有易於詩乎乃因翰¶
墨之飽飲酒之暇屬物命篇聯珠唱玉審韻諧律同聲¶
相應研情比象造境皆會亦猶衆壑合注浸為大川羣¶
山出雲混成一氣朗宣五色㣲闡六義雖小道必有可¶
觀其在兹矣茂直命余序述存以編簡俾後之觀者知¶
吾黨所立之濫觴¶
　　送無知上人徃五臺山序　　　　歐陽詹¶
<pb:KR2k0049_WYG_212-22a>¶
無生永存旨不易源綿兮在煩滴兮處渾釋氏子味其¶
實歸其根其敎雖傳非言可言惟相似者復到其門無¶
知上人其到門者歟上人從儒至道從道至釋如歴星¶
月以得白日若棄扇翣而灑長風眞空洞照熱惱頓盡¶
水其性雲其身周四海以終静出六合而非寄維揚秋¶
杪方至自閩日未成旬作臺山之適目闗河於不計擬¶
衣食乎隨施怡如也澹如也此行逢流得抵虚舟無程¶
峩峩五峯㡬日而上登異清凉佀善知識所至也之至¶
<pb:KR2k0049_WYG_212-22b>¶
𤣥之又𤣥乎予弱冠之年同世諦之學神不逺逮溺在¶
名利禮足而别悽然自傷岐途既殊聊各以行勉哉無¶
知公勉哉歐陽生¶
　　柳柳州文集序　　　　　　　　嚴有翼¶
叔文工言治道順宗在東宫頗信重之及踐祚方欲有¶
所施為然與文珍韋臯等相忤内外䜛譛交口詆誣一¶
時在朝例遭竄逐而八司馬之號紛然出矣作史者不¶
復審訂其是非以一時成敗論人故黨人之名不可湔¶
<pb:KR2k0049_WYG_212-23a>¶
洗子厚亦可謂大不幸矣尚頼本朝文正范公之推明¶
之也曰劉禹錫柳宗元吕溫坐王叔文黨貶廢不用覽¶
數君子之述作理意精宻涉道非淺如叔文狂甚義必¶
不交叔文以藝進東宫人望素輕然傳稱知書好論理¶
道為太子所信順宗即位遂見用引禹錫等决事禁中¶
及議罷中人兵權牴牾文珍輩又絶韋臯私請欲斬劉¶
闢其意非忠乎臯銜之㑹順宗病篤臯揣太子意請監¶
國而誅叔文憲宗納臯之謀而行内禪故當朝左右謂¶
<pb:KR2k0049_WYG_212-23b>¶
之黨人者豈復見雪唐書蕪駁因其成敗而書之無所¶
裁正孟子曰盡信書不如無書吾聞夫子褒貶不以一¶
毫而廢人之善也文正公之論人可謂明且恕矣¶
　　東臯子集序　　　　　　　　　吕　才¶
君姓王氏諱勣字無功太原祁人也髙祖晉穆公自南¶
歸北始家河汾焉歴宋魏迄于周隋六世冠冕國史家¶
牒詳焉君性好學博聞强記與李播陳永吕才為莫逆¶
之交隂陽厯數之術無不洞曉大業末應孝悌亷潔舉¶
<pb:KR2k0049_WYG_212-24a>¶
射高第除秘書正字君性簡放飲酒至數斗不醉嘗云¶
恨不逢劉伶與閉户轟飲因著醉鄉記及五斗先生傳¶
以𩔖酒徳頌云雅善鼓琴加減舊弄作山水操為知音¶
者所賞高情勝氣獨步當時及為正字端簪理笏非其¶
好也以疾罷乞署外職除揚州六合縣丞君篤於酒徳¶
頗妨職務時天下亂藩部法嚴屢被勘劾君歎曰羅網¶
高懸去將安所遂出所受俸錢積於縣城門前託以風¶
疾輕舟夜遁隋季板蕩客遊河北去還龍門武徳中詔¶
<pb:KR2k0049_WYG_212-24b>¶
徵以前揚州六合縣丞待詔門下省時省官例日給良¶
醖三升君第七弟静為武皇千牛謂曰待詔可樂否君¶
曰吾待詔禄俸殊為蕭瑟但良醖三升差可戀爾待詔¶
江國公君之故人也聞之曰三升良醖未足以絆王先¶
生判日給王待詔一斗時人號為斗酒學士貞觀初以¶
足疾罷歸欲定長徃之計而困於貧貞觀中以家貧赴¶
選時太樂有府吏焦革家善醖酒冠絶當時君苦求為¶
太樂丞選司以非士職不授君再三請曰此中有深意¶
<pb:KR2k0049_WYG_212-25a>¶
且士庶清濁天下所安不聞莊周避漆園老&KR0360;耻柱下¶
卒授焉數月而焦革死妻袁氏時送美酒歳餘袁又死¶
君歎曰天廼不令吾飽美酒遂掛冠歸田自是太樂丞¶
為清流君後追述焦革酒經一巻其術精悉兼採杜康¶
儀狄已來善為酒人為酒譜一巻太史令李淳風見而¶
悦之曰王君可謂酒家之南董君歴職皆以好酒鄉里¶
或咍之因著無心子以喻志河汾中先有渚田十數頃¶
稱良沃鄰渚又有隱士仲長子光服食養性君重其貞¶
<pb:KR2k0049_WYG_212-25b>¶
素願與相近遂結廬河渚縱意琴酒慶弔禮絶十有餘¶
年河渚東南隅有連沙磐石地頗顯敞君於其側遂為¶
杜康立廟歲時致祭以焦革配焉貞觀中京兆杜松之¶
清河崔公善繼為本州刺史皆請與君相見君曰柰何¶
悉欲坐召嚴君平竟不見崔杜高君調趣卒不敢屈但¶
歲時贈以美酒鹿脯詩書徃來不絶君又葛巾聮牛躬¶
耕東臯每著書自稱東臯子晚歳醉飲無節鄉人或諌¶
止之則笑曰汝輩不解理正當然或乘牛駕驢出入郊¶
<pb:KR2k0049_WYG_212-26a>¶
郭止宿酒店動經歲月徃徃題咏作詩好事者録之諷¶
詠并傳於代貞觀十八年終於家時年若干臨終自尅¶
死日遺命薄塟兼豫自為墓誌所著詩賦並多散逸鳩¶
訪未畢且緝成五巻又著會心高士傳五巻酒譜二巻¶
及注老子並别成一家不列於集云¶
　　風后握機圖序　　　　　　　　嚴　從¶
中黄子曰予觀風后握機圖殆有情哉然年代遷逺文¶
字損益或致僭訛矣惜乎夫兵者榮賤覆殺之大機也¶
<pb:KR2k0049_WYG_212-26b>¶
天地神靈之所閟也洞則王昧則亡故黄帝湯武得其¶
道矣然則兵之用也豈惟道乎亦有工拙矣語大㫖有¶
三㣲焉昔伊尹勸湯吕望勸周子房勸漢祖鄧禹勸光¶
武可謂知運命之㣲也樂生破竹迎刃之喻曹劌三鼓¶
候衰而作可謂知和氣之㣲也孫臏邀敵於馬陵韓信¶
置軍於水上可謂知地勢之㣲也故古人有言曰能知¶
三㣲覇世之師至夫以智料智因竒縱竒千變萬化不¶
可殫備今夫握機者約而逺㡬而深用少以濟廣貫一¶
<pb:KR2k0049_WYG_212-27a>¶
以締萬㣲乎㣲乎可以神會難以跡融非智合曩賢役¶
心淵妙者不可以常識偕之今予依風后大㫖畧為此¶
圖以擬方陣陣有八物有八容八八相値可離可合中¶
有容効三元天子上將所居常静不動以象元極以配¶
黄中其理㣲矣若乃四衡夾三軸九地夾二天吟龍嘯¶
虎當前後之衡雲鳥風虵居搏掣之要敵寡則從虎翼¶
之屬風虵之勢合而圍之彼衆則奮龍虎之衡接雲鳥¶
之勢突而擊之亦百勝之術也昔諸葛孔明以傑時之¶
<pb:KR2k0049_WYG_212-27b>¶
智將求其源而未得也乃曰八陣成可以横行天下然¶
武侯陣法亦有虎翼翔鳥足明武侯所習則風后五圖¶
也桓溫見蜀將八陣云是常山虵勢徒妄言耳常山虵¶
者法出孫子謂之率然葢直陣也故桓溫覽孫子而有¶
是言殊無指哉然此離合之勢竒正之術故曰或離而¶
為八或合而為一以正合以竒勝其要此矣公孫子儒¶
者也至注釋務析精奥而多引空言以誣後人何哉馬¶
㧾述云增字發明未得精了更益煩蕪予昔常覽焉中¶
<pb:KR2k0049_WYG_212-28a>¶
失其本每思經述近乃得之聊因時暇刋繁舉要序而¶
第焉二百八十言殆不過尺并為圖式以悟後賢庶有¶
頼云爾¶
宋¶
　　思鳯亭序　　　　　　　　　　文彦博¶
楊盈川所居廨舍好治亭榭其榜額皆制美名大為逺¶
近所咲夫考室命名者衆矣或即其地號而著或因其¶
事實而稱揭而書之斯用無愧茍異於是則徒豐其額¶
<pb:KR2k0049_WYG_212-28b>¶
美其名必為有識者之撫掌天聖庚午嵗九月七日彥¶
博受命於榆次越明年春正月四日始到官邑之生齒¶
受户口冊籍者五萬二千户僑居而末業者不少焉河¶
東之邑斯最為大嘖言控訴庭無虚日敏政者蒞之猶¶
憚弗及顧予菲劣豈敢逸豫葢夙夜而奉公者迄三時¶
矣未窺園圃歲聿云暮適西成告登而邑中之園亭得¶
以觀覽縣令表位之南舊有小園頹廢已甚乃縈垣薙¶
草惟塗塈茨無變本而增華但踵故而加餙亦既成室¶
<pb:KR2k0049_WYG_212-29a>¶
必也命名可書者有三而思鳯是其一也詢於父老之¶
口質以徃圖之載皆曰荀浪嘗宰是邑治有善迹鳯集¶
其境後人思之乃用名鄉今縣南有荀政鄉焉愚謂賢¶
宰之迹未可遽冺因扁是亭曰思鳯所謂即地號而著¶
因事實而稱者斯得之矣自時居是亭者誠能修荀公¶
之政致祥禽之集則後之人思之亦如今之思荀公者¶
矣詩曰荀令吟琴地吁嗟集鳯兮想同桑雉擾應並棘¶
鸞棲承乏今無敢思賢古若稽我來求舊址即署改新¶
<pb:KR2k0049_WYG_212-29b>¶
題不獨懐希驥聊將警割雞一闚循吏表芳躅愧攀躋¶
明道二年五月四日¶
　　司馬公詩序　　　　　　　　　范純仁¶
古之君子修身以齊家然後刑於國與天下葢其言動¶
有法出處有常子孫幼而視之長而習之不為外物之¶
所遷則皆當為賢子弟猶齊人之子不能無齊言也書¶
曰積善之家必有餘慶詩云貽厥孫謀以燕翼子繇此¶
道也端明殿學士司馬公以清徳直道名重天下其修¶
<pb:KR2k0049_WYG_212-30a>¶
身治家動有法度其子弟習而化之日趨於善葢亦不¶
言之敎矣又伸之以詩章俾日諷誦簡策則其積善貽¶
謀之道可謂之備宜其子子孫孫世有令人茍尚不能¶
自修而入於君子之塗者則其人可知矣宏予之子壻¶
也持公詩求序於予予樂道公之盛徳又因以勉之熙¶
寧八年月日¶
　　唐柳先生文集後序　　　　　　穆　修¶
唐之文章初未去周隋五代之氣中間稱得李杜其才¶
<pb:KR2k0049_WYG_212-30b>¶
始用為勝而號專雄謌詩之道未極渾備至韓柳氏起¶
然後能大吐古人之文其言與仁義相華實而不雜如¶
韓元和盛徳柳平淮西雅章之𩔖皆辭嚴義偉製述如¶
經能崒然聳唐徳於盛漢之表蔑愧讓者非二先生之¶
文則誰與予少嗜觀二家之文常病柳不全見於世出¶
人間者殘落纔百餘篇韓則雖目其全至所缺墜亡字¶
失句獨於集家為甚志欲補得其正而傳之多從好事¶
訪善本前後累數十得所長輒加注竄遇行四方逺道¶
<pb:KR2k0049_WYG_212-31a>¶
或他書不暇持獨齎韓以自隨幸會人所寳有就假取¶
正凡用力於斯已蹈二紀外文始㡬定而惟柳之道疑¶
其未克光明於時何故伏其文而不大耀也求索之莫¶
獲則既已矣於懐不圖晚節遂見其書聮為八九大編¶
䕫州前序其首以巻别者凡四十有五眞配韓之鉅文¶
歟書字甚樸不𩔖今蹟葢徃者之藏書也從考覽之或¶
卒巻莫迎其誤脱有一二廢字由其陳故劘滅讀無甚¶
害更資研證就眞爾因按其舊録為别本與隴西李之¶
<pb:KR2k0049_WYG_212-31b>¶
才參讀累月詳而後止嗚呼天厚予嗜多矣始而饜我¶
以韓既而飫我以柳謂天不吾厚豈不誣也哉世之學¶
者如不志於古則已茍志於古求踐立言之域捨二先¶
生而不由雖曰能之非予所敢知也天聖九年秋七月¶
河南穆修伯長後序¶
　　柳如京文集序　　　　　　　　張　景¶
一氣為萬物母至於隂陽開闔嘘吸消長為晝夜為寒¶
暑為變化為死生皆一氣之動也庸不知斡之而致其¶
<pb:KR2k0049_WYG_212-32a>¶
動者果何物哉不知其何物所以為神也人之道不逺¶
是焉至道無用用之者有其動也故為徳為敎為慈愛¶
為威嚴為賞罰為法度為立功為立言亦不知用之而¶
應其動者又何物也夫至道潛於至誠至誠藴於至明¶
離潛發藴其至而不知所至者非神乎哉堯舜之揖讓¶
湯武之征伐周公之制禮樂孔子之作經典孟軻之拒¶
楊墨韓愈之排釋老大小雖殊皆出於不測而埀於無¶
窮也先生生於晉末長於宋初拯五代之横流扶百世¶
<pb:KR2k0049_WYG_212-32b>¶
之大敎續韓孟而助周孔非先生孰能哉先生之道非¶
常儒可道也先生之文非常儒可文也離其言於徃跡¶
會其旨於前經破昏蕩疑拒邪歸正學者宗信以仰以¶
頼先生之用可測乎藏其用於神矣然其生不得大位¶
不克著之於事業而盡在於文章文章葢空言也先生¶
豈徒為空言哉足以觀其志矣今輯其遺文九十五篇¶
為十五巻命之曰河東先生集先生名氏官爵暨行事¶
備之行狀而繫於集後¶
<pb:KR2k0049_WYG_212-33a>¶
　　送陳子履赴絳州翼城序　　　　歐陽修¶
予昔過鄭遇子履於管城其後二歲子履西自馮翊舍¶
予於洛陽而去又明年復來遂舉鄉進士自河南貢于¶
京師又明年予方解官洛陽以來則子履中甲科為校¶
書郎其冬得翼城令於絳又明年春西拜其親於洛而¶
後行自鄭之遇及兹行凡六歲而四見之焉其始也純¶
然氣和而貌野再見之則道所學問出其文辭煒然有¶
出於衆人矣又見之則挾其藝以較於郡士而以其能¶
<pb:KR2k0049_WYG_212-33b>¶
勝之今之行也又曰我將試其為政於絳而日力廣其¶
學當盡落其華而成其實直取古人之所以尚以距今¶
之為者其修已力行之道屢見而屢進進且不已而志¶
又大焉孔子曰未見其止孟子曰孰能禦之者歟夫年¶
少者心鋭氣盛者好剛茍有志焉無不至也然君子之¶
於臨政也欲果其行必審其思審而後果則不可易而¶
後悔而學者亦在一朝疑其所趨而後博其聞其致思¶
必精其發辭必易待其足於中而後見於外予友河南¶
<pb:KR2k0049_WYG_212-34a>¶
富彥國常與予語於此今彥國在絳而子履徃焉又從¶
而辨之後之復見子履豈特若前之見者乎將有駭然¶
者矣¶
　　送太原秀才序¶
仲尼之徒子思伋記中庸事列于曲臺學欲服圓冠習¶
矩歩者皆造次必於中庸聞太原生得之矣生之履行¶
無改是也月旅析木地居軫斿霜風動天萬竅號怒摇¶
鞭長䟦强飯自重時寳元二年十月初七日¶
<pb:KR2k0049_WYG_212-34b>¶
　　資治通鑑音註序　　　　　　　胡三省¶
古者國有史以紀年書事晉乘楚檮杌雖不可復見春¶
秋經聖人筆削周轍既東二百四十二年事昭如日星¶
秦滅諸侯燔天下書以國各有史刺譏其先疾之尤甚¶
詩書所以復見者諸儒能藏之屋壁諸國史記各藏諸¶
其國國滅而史從之至漢時獨有秦記太史公因春秋¶
以為十二諸侯年表因秦記以為六國年表三代則為¶
世表當其時黄帝以來牒記猶存具有年數子長稽其¶
<pb:KR2k0049_WYG_212-35a>¶
厯譜牒終始五徳之傳咸與古文乖異且謂孔子序書¶
畧無年月雖頗有然多闕夫子之弗論次葢其愼也子¶
長述夫子之意故其表三代也以世不以年汲冡紀年¶
出於晉太康初編年相次起自夏殷周止魏哀王之二¶
十年此魏國史記脱秦火之厄而晉得之子長不得見¶
也子長之史雖為紀表書傳世家自班孟堅以下不能¶
易雖以紀紀年而書事畧甚葢其事分見志傳紀宜畧¶
也自荀悦漢紀以下紀年書事世有其人獨梁武帝通¶
<pb:KR2k0049_WYG_212-35b>¶
史至六百巻侯景之亂王僧辨平建業與文徳殿書七¶
萬巻俱西江陵之陷其書燼焉唐四庫書編年四十一¶
家九百四十七巻而王仲淹元經十五巻蕭穎士依春¶
秋義𩔖作傳百巻逸矣今四十一家書存者復無㡬乙¶
部書以遷固等書為正史編年𩔖次之葢紀傳表志之¶
書行編年之書特以備乙庫之藏耳宋英宗命司馬光論¶
次歴代君臣事迹為編年一書神宗以鑑於徃事有資治道¶
賜名資治通鑑且為序其造端立意之由温公之意專取闗¶
<pb:KR2k0049_WYG_212-36a>¶
國家盛衰繫民生休戚善可為法惡可為戒者以為是¶
書治平熙寧間公與諸人議國事相是非之日也蕭曹¶
畫一之辨不足以勝變法者之口分司西京不豫國論¶
專以史局為事其忠憤感慨不能自已於言者則智伯¶
才徳之論樊英名實之説唐太宗君臣之議樂李徳裕¶
牛僧孺爭維州事之𩔖也至黄幡綽石野猪排諧之語¶
猶書與局官欲存之以示警此其㣲意後人不能盡知¶
也編年豈徒哉世之論者率曰經以載道史以紀事史¶
<pb:KR2k0049_WYG_212-36b>¶
與經不可同日論也夫道無不在散於事為之間因事¶
之得失成敗可以知道之萬世亡弊史可少與為人君¶
而不知通鑑則欲治而不知自治之源惡亂而不知防¶
亂之術為人臣而不知通鑑則上無以事君下無以治¶
民為人子而不知通鑑則謀身必至於辱先作事不足¶
以埀世乃知用兵行師創法立制而不知迹古人之所¶
以得鑑古人之所以失則求勝而敗圖利而害此必然¶
者也孔子序書斷自唐虞訖文侯之命而繫之秦魯春¶
<pb:KR2k0049_WYG_212-37a>¶
秋則始於平王之四十九年左邱明傳春秋止哀之二¶
十七年趙襄子惎智伯事通鑑則書趙興智滅以先事¶
以見孔子定書而作春秋通鑑之作實接春秋左氏後¶
也温公徧閲舊典旁採小説抉擿幽隱薈萃為書勞矣¶
而修書分屬漢則劉攽三國訖南北朝則劉恕唐則范¶
祖禹各因其所長屬之皆天下選也歴十九年而成則¶
合十六代一千三百六十二年行事為一書豈一人心¶
思耳目之力哉公自言修通鑑成惟王勝之借一讀他¶
<pb:KR2k0049_WYG_212-37b>¶
人讀未盡二紙已欠伸思睡是正文二百九十四巻有¶
未能遍觀者若考異三十巻所以㕘定羣書異同俾歸¶
於一目錄三十巻年經國緯不特使諸國事雜然並錄¶
者粲然有别而已前代厯法之更造天文之失行實著¶
於目錄上方是可以凡書目録觀邪先君素篤史學毎¶
謂三省曰史漢自服䖍應劭至三劉注解多矣章懐注¶
范史裴松之注陳夀史雖間有音釋其實廣異聞補未¶
盡以示博洽晉書之楊正衡唐書之竇苹董衝吾無取¶
<pb:KR2k0049_WYG_212-38a>¶
焉徐無黨註五代史粗言歐公書法義例他未之及也¶
通鑑先有劉安世音義十巻而世不傳釋文本出於蜀¶
史灼馬時行為之序今海陵板本又有溫公之子康釋¶
文與灼本大同小異公休於書局為檢閲官是其得溫¶
公辟咡之敎詔劉范諸公羣居之講明不應乖剌乃爾¶
意海陵釋文非公休為之若能刋正乎三省捧手對曰¶
願學焉乃大肆力於是書依陸徳明經典釋文釐為廣¶
註九十七巻著論十篇自周訖五代畧叙興亡大致以¶
<pb:KR2k0049_WYG_212-38b>¶
考異及所註者散入通鑑各文之下厯法天文則隨目¶
錄所書而附註焉凡紀事之本末地名之異同州縣之¶
建置離合制度之因革損益悉疏其所以然若釋文之¶
舛謬悉改正之别著辨誤十二巻嗚呼註班書者多矣¶
晉灼集服應之義而辨其當否臣瓚總諸家之説而駁¶
以己見至小顔新註則又譏服應之疎紊尚多晉之剖¶
斷葢尠訾臣瓚以差爽詆蔡謨以牴牾自謂窮波討源¶
搆會甄釋無復遺恨而劉氏兄弟之所以議顔者猶顔¶
<pb:KR2k0049_WYG_212-39a>¶
之議前人也人苦不自覺前註之失吾知之吾註之失¶
吾不能知也又古人註書文約而義見今吾所註博則¶
博矣返之於約有未能焉世運推遷文公儒師從而凋¶
謝吾無從取正或勉以北學於中國嘻有志焉然吾衰¶
矣¶
　　絳守居園池記序　　　　　　　孫　冲¶
長慶中樊宗師為絳州刺史嘗作絳守居園池記其辭¶
句隱僻不明宗師與韓退之親且相推善觀退之文大¶
<pb:KR2k0049_WYG_212-39b>¶
不如此咸平六年七月冲奉詔為絳通判觀園池記其¶
石甚卑小文字多摧缺因熟讀及遊覽園池考其亭臺¶
池塘渠竇花木隄原川河井閭墻墉門户凡為宗師筆¶
記處所者雖與舊多徙移然歴歴可見猶視其文未能¶
過半樊之所記有亭曰洄連曰香曰新曰望月曰栢有¶
塘曰蒼塘有隄曰風隄有原曰鼇䖶原惟正西曰白濱¶
今無遺址又疑其指水涯為亭名也冲登城西與北引¶
望所謂黄原决天汾水鈎帯者在其記又得之一二其¶
<pb:KR2k0049_WYG_212-40a>¶
亭為今之所存者惟香亭與望月焉按其出處又非舊¶
也其餘皆非當時所名者也得非遭梁周間鎮是郡者¶
咸因循改易也蒼塘湮没矣風亭鼇䖶原雖問老吏故¶
民是非難校今之亭有東南者曰四望居高臺臨𨞬市¶
可以望也依斛律光廟之東曰望京據北曰香香之西¶
北曰會賓前埀崖之下連栢隂曰水簾池之中曰水心¶
跨昂橋歴虎豹門而西曰曲水既北少西夾池曰望月¶
又北限篠竹搆水曰禮賢且西曰宻梨園曰感恩南對¶
<pb:KR2k0049_WYG_212-40b>¶
逺引曰射圃可以習射也前畦夏花新竹三四本壓堤¶
屈律西北來竇水上走别一亭曰姑射西北正與姑射¶
山相對最居北城上西連廢門臺樓東北可周覽人家¶
依崖壑列屋髙下水竹葩花老棗翳桑隂宻欝䆳磑響¶
激流引溉蔬圃環折縈帶尤可登望今題二亭曰浩氣¶
菡萏皆北向浩氣連仁豐㕔後當公退時可逍遥養浩¶
然之氣也菡萏䕃虎豹門其下皆芙渠菡萏也今之亭¶
既異於樊文且多焉其餘渠竇引决花木䕃滋歲久且¶
<pb:KR2k0049_WYG_212-41a>¶
古與記舛訛不可騐矣記之易解者曰西南有門曰虎¶
豹其門猶在左畫虎皷怒挾力呀而人立所謂萬力千¶
氣彘伏地雹火雷風黑山右胡人鬅黄㠾纍珠丹碧錦¶
襖身刀囊鞾撾縚悉如記白豹黄班焉皆非故物也亦¶
後來好事者圖之又曰考其臺亭沼池之增葢豪王才¶
侯襲以竒意相勝至今過客尚徃徃指可創起處如此¶
不過數處俾人再三讀之可曉其理如曰水本於正平¶
軌正平帶郭縣也隋開皇十三年内軍將軍為臨汾令¶
<pb:KR2k0049_WYG_212-41b>¶
臨汾即正平也十八年改正平焉軌字世謩材令也患¶
州民井滷生物瘠疲因鑿山原自北三十里引鼓水圖¶
經云皷堆水地缺絶經濠坎則續之以槽穿城牖入衙¶
注池别分走街衖阡陌汩汩然鳴激溝渠又灌溉畦町¶
訖入於汾河其文多如此𩔖故欲使人昏迷徃徃莫辨¶
其理頃縣前有梁軌遺記熟見其蹟則知水本於正平¶
軌由此而發語也餘無遺據則皆莫能知嗚呼文者道¶
之車輿也欲道之不漓在文之中正夫聖人文章八卦¶
<pb:KR2k0049_WYG_212-42a>¶
彖辭爻象之體雖不膚淺然終能傳解孔子繫辭則皎¶
然流暢其詩書禮樂之文披之皆可究意是聖人於文¶
章本在達意埀法而已不必湏竒怪難入也由經書外¶
子史百家之言固可通導獨揚雄太元凖易而為之當¶
時之人或不肯一覽故文章在乎正而不雜但如兩漢¶
風骨則仲尼周公復出固無所嫌也太子中舍耿君説¶
知是州將一年常念園池既歴年歲惜其文字缺落因¶
磨石别刋之俾不墜没亦大好事者也畧而序之冀後¶
<pb:KR2k0049_WYG_212-42b>¶
來者知文之指歸¶
元¶
　　拙菴㸔山圖序　　　　　　　　李惟馨¶
山水佳麗武夷為最次則太行東南壺闗陵川之間也¶
壺闗縣東南一舍里曰林青即致道别業聚廬而托處¶
者數世矣鄉曰紫團乃太行絶頂若武夷之幔亭峯也¶
世傳神仙所宅山曰紫團山洞曰紫團洞仙曰紫團師¶
所産人參曰紫團參洞一名曰翠㣲洞中有潭曰白龍¶
<pb:KR2k0049_WYG_212-43a>¶
泓澄渟滙其逺近淺深皆不可測盛夏雷雲出於其中¶
舊志云樂氏二女㣲子之後採藥於山中常栖於洞服¶
食人參得道仙去宋政和間勅賜冲惠冲淑真人廟額¶
曰眞澤其他殊名異迹不可勝紀東迤百里而近百丈¶
原康節故居稍南孫登長嘯之所少北則隆慮也峯石¶
峙靈草木秀潤翠松蒼檜凌雲千丈修竹茂林與山無¶
窮䓤蒨醲郁撥拂雲霞蔽虧日月名狀罔極羣山竦立¶
芒角峭㧞森若劔㦸風清雨霽乘興登覽使人神移目¶
<pb:KR2k0049_WYG_212-43b>¶
眩應接不暇如瀑布水簾埀虹噴日天巧㨗出五嶽三¶
塗似難伯仲但人迹罕到未嘗表麗其勝景也大抵一¶
溪一壑一盤一曲丹崖堊壁疊嶂㠝峯上接霄漢下瞰¶
烟靄試一臨之毛骨聳竪雖洞天神府無以加焉致道¶
每憇於兹時令童僕挈榼提壺或吟咏雲根或獨酌松¶
下因而誅茅結屋扁曰拙菴於是乎竒嵓絶巘環列於¶
軒户之外几席之上仍命工肖形蠟屐幅巾野服藜杖¶
自名曰拙菴㸔山圖諗予為文大凡地有勝境得人而¶
<pb:KR2k0049_WYG_212-44a>¶
後發人有心匠得物而後開境心相遇固有時耶襄陽¶
峴山葢諸山之小者而其壯著於荆州豈非羊叔子杜¶
元凱相繼於此以成其勝哉至於流風餘韻藹然被於¶
江漢之間是兹山待其人而後著紫團山有待於致道¶
以彰顯也致道博學多聞謙和儒雅胸次洒落襟懐夷¶
敞不為崖岸斬絶之行近功小利未易以動深明於易¶
其吉凶消長進退存亡之理自有繩尺嘗為郡直學講¶
明傳授他人莫及一領鄉薦以投牒自媒為耻後不復¶
<pb:KR2k0049_WYG_212-44b>¶
出門人登第者恒有本末是時閫外得專封拜擢為陜¶
西儒學提舉亦弗屑就古所謂爵禄慶賞有不可致之¶
人今復見矣自是以來年高而徳劭學富而力行敎授¶
鄉里叮嚀懇至將以博其業也雖嘗觴咏於泉石間但¶
遣懐舒興耽樂放蕩如晉人無檢束也好樂如斯者有¶
安重堅實與己志同安重堅實其道光明予於致道見¶
之矣¶
　　二妙集序　　　　　　　　　　吳　澂¶
<pb:KR2k0049_WYG_212-45a>¶
中州遺老値元興金亡之會或身殁而名存或身隱而¶
名顯其詩文傳於今者竊聞其一二矣有如河東二段¶
先生則未之見也心廣而識超氣盛而才雄其藴諸中¶
者㕘衆徳之妙其發諸外者綜羣言之美夫豈徒從事¶
於枝葉以為詩為文者之所能及哉於時干戈未息殺¶
氣彌漫賢者避世茍得一罅隙地聊可娛生則怡然自¶
適以畢餘齡㡬若澹然與世相忘者然形之於言間亦¶
不能自禁若曰寃血流未盡白骨如山邱若曰四海疲¶
<pb:KR2k0049_WYG_212-45b>¶
攻戰何當洗甲兵則陶之逹杜之憂葢兼有之其逹也¶
天固無如人何其憂也人亦無如天何是以達之辭著¶
而憂之意㣲後之善觀者猶可於此而察其衷焉伯氏¶
諱克己字復之人稱遯菴先生在金以進士貢金亡餘¶
二十年而卒終身不仕仲氏諱成已字誠之人稱菊軒¶
先生在金登進士第主宜陽簿年過八十至元間乃卒¶
雖被提舉學校官之命亦不復仕遯翁之孫輔由應奉¶
翰林敭歴臺閣今以天官侍郎知選舉邂逅於京師出¶
<pb:KR2k0049_WYG_212-46a>¶
其家藏二妙集以示一覽如覩靖節三復不置也而嘆¶
曰斯人也而於斯時也斯時也而毓斯人也昔之耆彦¶
嘗評二公謂復之磊落不凡誠之謹厚化服摹寫葢得¶
其眞予亦云然¶
　　送李庭芳還山西序　　　　　　陶　凱¶
山西實古晉冀之域其地山高水深風氣盤礴其人剛¶
勁而質朴其土俗勤於耕稼人多自食其力故其謀生¶
儉嗇其操干戈習戰鬬者皆知勇於義其業儒明經訓¶
<pb:KR2k0049_WYG_212-46b>¶
者必通明而果斷故上之人樂得其人而用之仕於其¶
郡若縣者亦皆樂得其民而治之我國家受天明命削¶
平羣雄薄海内外罔不臣服乃旁求俊乂以佐衆職而¶
於晉冀之士尤拳拳焉以其人出於風土之性&KR1925;異他¶
所得一士輒訪求其餘無問已仕未仕者惟其才是用¶
士皆洗心滌慮思效用於時上黨李庭芳氏世儒家仕¶
元嘗掌兵曹國家考禮定樂召至闕下竣事還山中復¶
賜召與同列至者凡若干人皆授以職事獨庭芳以老¶
<pb:KR2k0049_WYG_212-47a>¶
疾辭上許之且賜之衣使歸而終老焉然昔以庭芳蔚¶
為老成練逹之士俾任職於朝孰若施敎於鄉則凡後¶
進之士有不聞其風而興起者乎庭芳家居四詠有可¶
已堂知非齋始終交杖及萬松亭朝野多士為文辭述¶
其所志庭芳知可已而已之亦已久矣知今是而昔非¶
者亦已信矣遂與斯杖為始終交而居萬松之中歲寒¶
不易其操使人慕用而法式之則晉冀之民沾被國家¶
承平之化有不復為唐虞之世鄒魯之風者乎此予之¶
<pb:KR2k0049_WYG_212-47b>¶
所深望於庭芳也庭芳還其同鄉王中立氏與予同官¶
儀曹徵予贈言於是乎書¶
　　新編闗王事蹟序　　　　　　　胡　琦¶
予初讀三國志至漢壽亭侯闗忠義傳未嘗不釋巻而¶
歎想見其為人而哀其志之不得伸也後在當陽訪求¶
章鄉侯死所每過之尚凛凛如生未嘗不徘徊瞻顧慨¶
然感動而嘉其大節之不可奪也嘗謂漢自中平已後¶
天下大亂曹操遷天子於許都孫權擅土地於江表二¶
<pb:KR2k0049_WYG_212-48a>¶
人用心可知矣是時羣材並出從而附之者莫非漢臣¶
漢危不扶而佐魏吳傾覆之人迹其所為遺臭天下後¶
世孰若闗王大勇憤發心不忘義事漢昭烈誓同生死¶
守荆州九年賊畏之如虎討樊之舉鼓忠義之氣破奸¶
雄之膽可不謂壯哉惜乎事機埀成禍生於所忽廼守¶
其志終始不回卓然為漢忠臣獨見稱於後世廟食玉¶
泉至今不絶四方祈謁靈應如響不亦盛乎及考其事¶
蹟本末具存國志所不載者散在衆籍文字交錯難用¶
<pb:KR2k0049_WYG_212-48b>¶
撿尋覽之者不無病焉而世俗所傳道聽途説鄙俚怪¶
誕予竊笑之故嘗有刋正之志而未能也舊令尹孫君¶
吉甫燕山之彦也好古而文大徳丙午過予漳濱問三¶
國所以興亡又問闗王成敗之由及玉泉靈顯之迹予¶
一一據實以對吉甫喜甚且曰先生盍裒為一家之書¶
予應之曰此僕本心也不敢以愚淺辭於是退而具草¶
以本傳為主旁捜前史互閲故書校其同異差次而推¶
衍之編為實錄其文則因於舊其事則詳於前乃因而¶
<pb:KR2k0049_WYG_212-49a>¶
論之以備遺亡又輒用己意稽古騐今列為八圖神像¶
圖世系圖年譜圖司馬印圖夀亭侯印圖大王塜圖顯¶
烈廟圖追封爵號圖又廣覽載記採事摭實析作四門¶
曰靈異曰制命曰碑記曰題詠積年而後成立名曰闗¶
王事蹟凡五巻别為玉泉志三巻以附其後雖不足傳¶
之將來且欲抄之山房以成吉甫之美意焉耳若夫重¶
刋厥誤續補其遺以俟後之君子至大元年正月上元¶
日¶
<pb:KR2k0049_WYG_212-49b>¶
　¶
　¶
　¶
　¶
　¶
　¶
　¶
　山西通志巻二百十二¶
