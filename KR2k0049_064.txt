# -*- mode: mandoku-view; -*-
#+TITLE: 山西通志
#+DATE: 2015-08-24 22:42:20.978081
#+PROPERTY: ID KR2k0049
#+PROPERTY: BASEEDITION WYG    
#+PROPERTY: JUAN 卷六十四
<pb:KR2k0049_WYG_064-1a>¶
欽定四庫全書¶
　山西通志卷六十四¶
　　氏族一¶
　古者諸侯以字為氏以諡為族官有世功則有官族¶
　邑亦如之後世或氏於國於諡於官於爵於氏於居¶
　於志於事者不一姓居上氏居下列代姓氏晉尤盛¶
　於齊秦豫是故望隸晉郡邑胥載之又有望不隸晉¶
　而其原本出於晉曁代北諸氏族尤著者亦具列焉¶
<pb:KR2k0049_WYG_064-1b>¶
　以附後魏官氏志唐宰相世系表之義志氏族¶
趙氏出自嬴姓顓頊裔孫伯益帝舜賜以嬴姓十三世¶
　孫造父周穆王封於趙城因以為氏其地河東永安¶
　縣是也六世孫奄父號公仲生叔帶去周仕晉文侯¶
　五世孫夙晉獻公賜采邑於耿河東皮氏縣有耿鄉¶
　是也夙生共孟共孟生衰字子餘諡曰成季成季十¶
　八世孫嘉為代王後降於秦秦使嘉子公輔主西戎¶
　西戎懷之號曰趙王世居隴西天水西縣　漢京兆¶
<pb:KR2k0049_WYG_064-2a>¶
　尹廣漢世居涿郡宋僖祖生長於燕卽其後也　元¶
　按扎爾永古特族人居雲中幼孤鞠於外大父卓裕勒嘉¶
　譌為趙家因氏趙平章世延其後也¶
孫氏一出自媯姓武為吳將軍孫髕髕八世孫詢字㑹¶
　宗安定太守詢曽孫福為太原太守遇赤睂之難遂¶
　居太原中都¶
李氏咎繇為理氏裔孫理利貞之後　趙郡李氏出自¶
　秦司徒曇次子璣字伯衡秦太傅三子雲牧齊牧為¶
<pb:KR2k0049_WYG_064-2b>¶
　趙相封武安君始居趙郡趙納頓弱之間殺牧齊為¶
　中山相亦家焉卽中山始祖也牧三子汨𢎞鮮汨秦¶
　中大夫詹事生諒左車仲車左車趙廣武君生常伯¶
　遐遐孫秉字世範潁川太守因徙家焉秉八世孫膺¶
　子瑾避難復居趙雞田李氏本河南部落稽阿跌¶
　之族良臣襲雞田州刺史子光進振武莭度使賜姓¶
　李弟光顔河東莭度使守司徒兼侍中　代北李氏¶
　本沙陀部落姓朱邪氏執宜代北行營招撫使蔚州¶
<pb:KR2k0049_WYG_064-3a>¶
　刺史子赤心賜姓李附鄭王屬籍賜名國昌代北莭¶
　度使檢校太尉¶
周氏明陽曲周莊懿瑄文端經父子賜諡瑄南京刑部¶
　尚書經太子太保禮部尚書¶
王氏出自姬姓周靈王太子晉子宗敬為司徒時人號¶
　曰王家因以為氏十五世孫翦秦大將軍生賁字典¶
　武陵侯生離字明武城侯二子元威元避秦亂遷於¶
　琅邪後家臨沂都鄉南仁里太原王氏出自離次子¶
<pb:KR2k0049_WYG_064-3b>¶
　威漢揚州刺史九世孫霸居太原晉陽後漢連聘不¶
　至霸二十世孫澤雁門太守生昶魏司空京陵穆侯¶
　昶五世孫緝散騎侍郎生慧龍後魏寧南將軍長社¶
　穆侯孫瓊四子遵業廣業延業季和號四房王氏¶
　韓愈王仲舒神道碑王氏皆王者之後在太原者為¶
　姬姓春秋時王子成父敗狄有功因賜氏　戴少年¶
　王榮碑自翦至魏凡三十四代有昶　自王昶父漢¶
　雁門太守澤已有名稱忱又秀出綏亦著稱八葉繼¶
<pb:KR2k0049_WYG_064-4a>¶
　軌軒冕莫與為比焉　白居易王士寛墓誌翦為秦¶
　將軍三世而生珣珣居太原故今為太原人又十九¶
　代而生瓊　自王慧龍入魏國三世一身至瓊有四¶
　子時人語曰英英濟濟王家兄弟　魏髙祖置中正¶
　從容謂郭祚曰并州中正卿家故應推王瓊也祚退¶
　謂寮友曰瓊真偽今日未辨我家何為減之然此第¶
　李冲吹嘘之說爾　王勃倬彼我系詩倬彼我系出¶
　自有周分疆錫社派别支流居衞仕宋臣嬴相劉廼¶
<pb:KR2k0049_WYG_064-4b>¶
　武廼文或公或侯粤自太原播徂江澨自東旋西擇¶
　木開宇田彼河曲家乎汾浦　國史補四姓滎陽鄭¶
　岡頭盧澤底李士門崔皆為鼎甲太原王亦四姓之¶
　匹而呼為鈒鏤王家喻銀質而金飾栁芳姓系録論¶
　今流俗獨以崔盧李鄭為四姓加太原王氏號五姓¶
　　王顔追樹十八代祖王卓神道碑後魏定氏族僉¶
　以太原王為天下首姓故古今時諺有鼎蓋之名蓋¶
　謂蓋海内甲族著姓也　太原王氏唐有大房王氏¶
<pb:KR2k0049_WYG_064-5a>¶
　第二房王氏河東王氏烏丸王氏汾州長史王氏¶
　烏丸王氏霸長子殷後漢中山太守食邑祁縣五世¶
　孫允懋懋七世孫冏後魏度支尚書䕶烏丸校尉廣¶
　陽侯因號烏丸王氏生神念　中山王氏亦出晉陽¶
　後魏王叡封中山王號中山王氏　汾州長史王滿¶
　亦太原晉陽人其後為播起　太原王氏世居祁縣¶
　後徙平州至縉從侯希逸南遷居河内溫縣子智興¶
　宣武節度使守太傅雁門郡王　王望出太原周靈¶
<pb:KR2k0049_WYG_064-5b>¶
　王太子晉之後世傳晉登仙是王家太子遂稱王氏¶
　又二十一望中河東乃天水等九望之一也殷王子¶
　比干之後北海陳留乃齊王田和之後也　介子推¶
　姓王名光¶
馮(始平/)望一出上黨周文王十五子畢公髙之後畢萬¶
　封魏食采馮城因氏　馮跋傳畢萬之子孫食采馮¶
　鄉　馮亭為韓上黨守入趙趙封為華陽君戰沒長¶
　平宗族由是分散或留潞或在趙在趙者為官帥將¶
<pb:KR2k0049_WYG_064-6a>¶
　官帥將子為代相及秦滅六國而馮亭之後馮母擇¶
　馮去疾馮刼皆為秦將相焉漢馮唐卽代相子又潞¶
　馮奉世以良家子選為郎¶
陳(潁川/)出自媯姓虞帝舜之後夏禹封舜子商均於虞¶
　城三十二世孫遏父為周陶正武王妻以元女大姬¶
　生滿封之於陳賜姓媯以奉舜祀是為胡公九世孫¶
　厲公他生敬仲完奔齊以國為姓旣而食邑於田又¶
　為田氏　陳媯姓也然伍員曰虞思妻之以二姚是¶
<pb:KR2k0049_WYG_064-6b>¶
　又為姚姓也蓋媯姓始於周姚姓自夏有之然則堯¶
　賜舜姓賜以姚也謂為嬀誤矣姚姓有虞國至商有¶
　遂國未知虞存於商否至周則遂虞皆為姬姓國矣¶
　而封胡公於陳自是陳稱媯不復言姚¶
衞(河東/)羽音　周文王第八子康叔封於衞以國為氏¶
韓(南陽/)韓氏出自姬姓晉穆侯㵒少子曲沃桓叔成師¶
　生武子萬食采韓原生定伯定伯生子輿子輿生獻¶
　子厥從封遂為韓氏　路史萬唐叔十一世孫杜預¶
<pb:KR2k0049_WYG_064-7a>¶
　以為出曲沃或以為成師之子俱妄　韓有韓何横¶
　俠罌言賈褐李呂及韓侯無忌公族韓褐韓籍韓嬰¶
　韓信信都之氏¶
楊氏出自姬姓周宣王子尚父封為楊侯　路史楊侯¶
　曽孫失國平王以賜晉封叔肸後氏為楊一云晉武¶
　公子伯僑生文文生突羊舌大夫也又云晉之公族¶
　食邑於羊舌凡三縣一曰銅鞮二曰揚氏三曰平陽¶
　突生職職五子赤肸鮒虎季夙赤字伯華為銅鞮大¶
<pb:KR2k0049_WYG_064-7b>¶
　夫生子容肸字叔佃亦曰叔譽鮒字叔魚虎字叔熊¶
　號羊舌四族叔向晉太傅食采揚氏其地平陽揚氏¶
　縣是也叔向生伯石字食我以邑為氏號曰楊石黨¶
　於祁盈盈得罪於晉并滅羊舌氏叔向子孫逃於華¶
　山仙谷遂居華隂　楊氏有六唐叔虞之後封楊以¶
　封為氏又周宣王子尚父封後為氏又周景王之後¶
　又晉之公族食邑於羊舌凡三縣一曰楊氏　楊(𢎞/)¶
　(農/)唐叔虞之後伯僑自晉歸周封楊家食采於楊因¶
<pb:KR2k0049_WYG_064-8a>¶
　氏一云周宣王曽孫封為晉所滅其後為氏焉　楊¶
　(天水/)揚雄自序平陽别一族周宣王子尚父封為楊¶
　侯　揚雄自序曰其先出自有周伯僑者以支庶初¶
　食采於晉之揚因氏焉不知伯僑周何别也揚在河¶
　汾之間周衰而揚氏或稱侯號曰揚侯㑹晉六卿爭¶
　權韓魏趙興而范中行智伯弊當是時偪揚侯揚侯¶
　逃於楚巫山因家焉漢興溯江上處巴江州揚季官¶
　至廬江太守復遡江上處㟭山之陽曰□自季至雄¶
<pb:KR2k0049_WYG_064-8b>¶
　五世而傳一子故雄無他揚于蜀　危素楊氏族譜¶
　序予讀宋侍講學士無為楊公序其家譜分新昌院¶
　淮南院蜀院閩院丹陽房滎陽房其先皆羊舌氏之¶
　後而華陰最先盛矣　盛事録楊公博以師傅位太¶
　宰而子俊民以㑹魁歷提學太僕少卿俊卿武㑹試¶
　第一至錦衣衞都指揮俊士舉進士餘蔭叙又二人¶
　(時俊民未/任尚書也)¶
何(廬江/)唐叔虞裔孫韓王安之後訛韓為何¶
<pb:KR2k0049_WYG_064-9a>¶
吕(河東/)羽音　吕氏出自姜姓炎帝裔孫為諸侯號共¶
　工氏有地在𢎞農之間從孫伯夷佐堯掌禮使徧掌¶
　四岳為諸侯伯號太岳又佐禹治水有功賜氏曰吕¶
　封為吕侯吕者膂也謂能股肱心膂也其地蔡州新¶
　蔡是也歷夏商世有國土周穆王時吕侯入為司寇¶
　宣王世改吕為甫春秋時為强國所并而周武王時¶
　吕尚號太公望封於齊十九世孫康公貸遷於海濵¶
　康公七世孫禮奔秦為柱國少宰北平侯禮孫青以¶
<pb:KR2k0049_WYG_064-9b>¶
　令尹從漢髙祖封陽信侯當康公未失國時吕氏子¶
　孫先已散居韓魏齊魯之間後又徙東平壽張魏徐¶
　州刺史萬年亭侯䖍孫行鈞其後世居河東　栁宗¶
　元嶺南莭度判官吕恭墓誌吕氏世居河東至延之¶
　始大¶
張氏出自姬姓張仲後裔事晉為大夫張侯生老老生¶
　趯趯生骼至三卿分晉張氏仕韓後裔宇避地居方¶
　城四世孫華二子椲韙韙隨元帝南遷六世孫隆復¶
<pb:KR2k0049_WYG_064-10a>¶
　還河東後徙洛陽　路史韓哀侯少子婼采平為平¶
　氏婼氏張氏灌氏　河東張氏本出晉司空華裔孫¶
　吒子隋河東郡丞自范陽徙居河東猗氏¶
魏(鉅鹿/)周文王第十五子封於畢曰畢公髙裔孫畢萬¶
　仕晉封魏後分晉以國氏焉　畢公髙後國絶裔孫¶
　萬為晉獻公大夫封於魏河中河西縣是也因為魏¶
　氏萬生芒季芒季生武子犨犨生悼子悼子生莊子¶
　絳絳生嬴嬴生獻子舒舒生襄子曼多曼多生文子¶
<pb:KR2k0049_WYG_064-10b>¶
　須須生桓子桓子生文侯都都生武侯擊擊生惠王¶
　罃遷大梁　禇少孫三代系論平陽在河東晉地分¶
　為魏國以詩言之亦可為周世¶
陶(濟陽/)陶唐氏之後又虞思爲周陶正以官為氏　陶¶
　&KR0343;命子詩悠悠我祖爰有陶唐邈為虞賔歷世重光¶
　御龍勤夏豕韋翼商穆穆司徒厥族以昌　栁芳姓¶
　系錄論於事則巫乙匠陶氏陶氏有三　宋翰林¶
　承旨陶榖本姓唐避晉髙祖諱改焉榖唐彦謙之孫¶
<pb:KR2k0049_WYG_064-11a>¶
　也¶
栢氏李翺栢良器神道碑栢氏系自有周叔虞封晉其¶
　支子有受邑于伯為采地者因以爲姓後世生宗宗¶
　以直顯景公厲公之時三郤惡宗共譛殺之其客畢¶
　陽以其子州犂奔楚于是改伯為栢及漢有鴻者由¶
　議郎為魏郡守子孫家焉¶
竇(扶風/)夏王相遭有窮之難后方娠出自竇後生少康¶
　　竇氏出自姒姓夏后氏帝相失國其妃有仍氏女¶
<pb:KR2k0049_WYG_064-11b>¶
　方娠逃出自竇奔歸有仍氏生子曰少康少康二子¶
　曰杼曰龍留居有仍遂為竇氏龍六十九世孫鳴犢¶
　為晉大夫葬常山及六卿分晉竇氏遂居平陽鳴犢¶
　生仲仲八世孫充避秦之難徙清河¶
葛(梁國/)風俗通葛天氏之後子孫氏焉夏時葛伯嬴國¶
　也亦為葛氏　河南官氏志賀葛氏改為葛氏¶
范氏(高平/)帝堯裔孫劉氏累之後伊祁姓自虞以上為¶
　陶唐氏夏為御龍氏商為豕韋氏周為唐杜氏周衰¶
<pb:KR2k0049_WYG_064-12a>¶
　奔晉為范氏¶
馬(扶風/)嬴姓伯益之後趙王子趙奢封馬服君子孫氏¶
　焉　元馬祖常撰曽祖月合乃神道碑父錫禮吉思¶
　為金鳳翔兵馬判官死莭官名有馬因以立氏¶
苗氏出自芊姓楚鬭伯比曽孫賁皇奔晉晉侯與之苗¶
　邑因以為氏其地河内軹縣南苗亭是也上黨長子¶
　縣有苗襲䕫　苗(東陽/)望一出上黨¶
鳳　望出平陽¶
<pb:KR2k0049_WYG_064-12b>¶
袁(汝南/)陳胡公七代孫莊伯生轅濤塗以王父字為氏¶
　後去車為袁或作爰　元姚燧延安兵馬總管袁湘¶
　神道碑袁虞舜裔也舜生姚墟居媯汭子孫以地姚¶
　姓以水媯姓以有天下之號則虞姓及周武封胡公¶
　滿於陳以國陳姓以陳公諡又胡姓袁則肇於陳大¶
　夫轅濤塗西京轅固生猶未省文至後漢太尉安而¶
　下始為袁矣　河東袁氏本出陳郡智𢎞相髙宗¶
栁(河東/)商音　魯大夫展禽食邑於栁下以邑為氏秦¶
<pb:KR2k0049_WYG_064-13a>¶
　并天下栁氏遂遷於河東秦末有栁安即展禽裔¶
　栁氏出自姬姓魯孝公子夷伯展孫無駭生禽字季¶
　為魯士師諡曰惠食采於栁下遂姓栁氏楚滅魯仕¶
　楚秦并天下栁氏遷於河東秦末栁下惠裔孫安始¶
　居解縣安十四世孫軌晉吏部尚書生景猷晉侍中¶
　二子耆純耆太守號西眷耆子恭南徙汝潁遂仕江¶
　表四世孫僧習與豫州刺史裴叔業據州歸於後魏¶
　純平陽太守生卓晉永嘉中遷於襄陽四子輔恬傑¶
<pb:KR2k0049_WYG_064-13b>¶
　奮號東眷安孫隗齊相六世孫豐後漢光禄勲六世¶
　孫軌二子耆純號東西眷耆宗元之先　栁宗元叔¶
　父殿中侍御史府君墓版文栁氏之先自黄帝歷周¶
　魯其著者無駭以字為展氏禽以食采為栁姓厥後¶
　昌大世家河東　栁冕芳子字敬叔博學富文詞且¶
　世史官父子並居集賢院¶
鮑(上黨/)宫音　夏禹之後有鮑敬叔仕齊食采于鮑生¶
　叔牙　鮑氏有三¶
<pb:KR2k0049_WYG_064-14a>¶
唐氏有二堯之後為唐周以封晉此晉之唐也伊祁姓¶
　夑父之後封于唐為楚所并此楚之唐也姬姓　堯¶
　之後分為六唐氏杜氏范氏劉氏韋氏祁氏　唐(晉/)¶
　(昌/)陶唐氏之後封唐侯以國為氏又望出太原　杜¶
　甫敬寄族弟唐十八使君詩與君陶唐後盛族多其¶
　人¶
費(江夏/)商辛臣費仲夏禹之後¶
廉(河東/)角音　顓頊曽孫大廉之後以字為氏　河東¶
<pb:KR2k0049_WYG_064-14b>¶
　郡縣多亷村¶
薛(河東/)徴音　黄帝二十五子一為任姓裔孫奚仲居¶
　薛至仲虺為湯左相代為侯伯歷三代凡六十四葉¶
　周末為楚所滅公子登仕楚懷王賜沛邑為大夫遂¶
　以國為氏　薛氏出自任姓黄帝孫顓頊少子陽封¶
　于任十二世孫奚仲為夏車正禹封為薛侯其地魯¶
　國薛縣是也奚仲遷於邳十二世孫仲虺復居薛為¶
　湯左相臣扈祖巳皆其胄裔也祖巳七世孫成徙國¶
<pb:KR2k0049_WYG_064-15a>¶
　於摰更號摯國至武王克商後封為薛侯歷三代凡¶
　六十四世至愍侯洪為楚所滅洪十三世孫愿為淮¶
　陽太守因徙居焉愿十世孫兖州别駕蘭為曹操所¶
　殺子永從蜀先主入蜀為蜀郡太守永生齊巴蜀二¶
　郡太守蜀亡率户五千降魏為光禄大夫徙河東汾¶
　陰世號蜀薛二子懿始懿襲鄢陵侯三子恢雕興恢¶
　號北祖雕號南祖興號西祖　南祖薛氏　西祖興¶
　三子紇清濤濤與北祖南祖分綂部衆號三薛都統¶
<pb:KR2k0049_WYG_064-15b>¶
　濤四世孫洪祚洪隆瑚昻積善號五房亦為瀵上五¶
　門薛氏大房　衆議以薛氏河東茂族魏髙祖曰薛¶
　氏蜀也豈可入郡姓直閣薛宗起執㦸在殿下出次¶
　對曰臣之先人漢末仕蜀二世歸河東今六世相襲¶
　非蜀人也陛下黄帝之裔不嘗受封北土耶今不預¶
　郡姓何以生為乃碎㦸於地髙祖徐曰然則朕甲卿¶
　乙乎仍曰卿非宗起乃起宗也　河南官氏志叱干¶
　氏改為薛　劉禹錫薛謇神道碑自奚仲為夏車服¶
<pb:KR2k0049_WYG_064-16a>¶
　大夫距今數千年乗軒服冕舄奕冠世言氏族者署¶
　為關内甲姓天意若曰始有功於車錫爾子孫世世¶
　有之　薛瑄汾陰阡表河津古河東地我先世自得¶
　姓以來卽居之鮮有徙寓四方者故族屬蕃大不下¶
　數百人家沒而葬於汾陰之南坡封樹纍纍焉　薛¶
　氏血脉譜文王曹夫人姜氏見赤龍交而孕十二月¶
　生子手把薛字因氏為薛¶
畢(河南/)望出太原畢公髙之後以國為氏¶
<pb:KR2k0049_WYG_064-16b>¶
郝(太原/)徴音　郝氏出自郝省氏太昊之佐也商帝乙¶
　之世裔孫期封於太原之郝鄉因以為氏裔孫晏秦¶
　上卿晏孫瑗太原守生䕫漢匈奴中郎將裔孫晉末¶
　因官徙潤州丹陽又徙安陸¶
鄔(太原/)晉大夫鄔臧之後食邑于鄔¶
于氏出自姬姓周武王第二子邘叔子孫以國為氏復¶
　去邑為于氏其後自東海郯縣隨拓跋鄰徙代改為¶
　萬紐于氏後魏孝文時復為于氏　路史赤于之後¶
<pb:KR2k0049_WYG_064-17a>¶
　有于氏邘氏盂氏萬紐于氏　于氏自栗磾至勁累¶
　世貴盛一皇后四贈公三領軍二尚書令三開國公¶
　　周于文公謹子孫繁衍皆至顯達當時莫比謹即¶
　勁從曽孫也¶
傅(清河/)殷相傅說築於傅巖因以為氏　傅氏出自姬¶
　姓黄帝裔孫大由封于傅邑商時虞虢之界有傅氏¶
　居於巖旁號為傅巖盤庚得說於此命以為相裔孫¶
　漢義陽侯介子始居北地¶
<pb:KR2k0049_WYG_064-17b>¶
元(河南/)北魏孝文帝改拓跋氏為元氏又望出太原¶
　黄帝生昌意昌意少子悃居北十一世為鮮卑君長¶
　　魏書自孝文帝以前宗族皆書元氏¶
卜(西河/)羽音　周禮卜人氏以官爲氏¶
平(汝南/)韓哀侯少子婼食采平邑因氏焉¶
和(汝南/)羲和掌天地之官和仲和叔因以為氏¶
姚(吳興/)舜生于姚墟謂之姚虞後因氏胡公滿之孫亦¶
　爲姚氏　舜姓姚其後為媯又為陳為田為穰為威¶
<pb:KR2k0049_WYG_064-18a>¶
　為法為王為袁爲轅為儲為占為息為陸為司馬爲¶
　胡母為顓孫子獻子鞅子芒子尚子禽子輿子寤子¶
　沮子夏子宋第二第五第八　姚義從學河東受王¶
　佐之道¶
汪(平陽/)商音　汪芒氏之後¶
祁(太原/)徴音　帝堯伊祁之後與祈通　祁氏有三晉¶
　獻公孫英食采於祁遂以為氏又隰叔之後又黄帝¶
　後¶
<pb:KR2k0049_WYG_064-18b>¶
毛(西河/)羽音　周文王第九子封毛稱毛伯以國爲氏¶
禹(隴西/)夏禹之後¶
狄氏出自姬姓周成王母弟孝伯封於狄城因以為氏¶
　孔子弟子狄黒裔孫漢博士三世居天水後秦樂平¶
　侯伯支裔孫恭居太原生湛東魏帳内正都督臨邑¶
　子孫孝緒唐尚書左丞臨頴男生知遜越州刺史生¶
　仁傑　路史狄子寒侯皆武穆也後各為氏　謝邁¶
　撫州狄守祠堂記公江陵人唐宰相梁公之苗裔以¶
<pb:KR2k0049_WYG_064-19a>¶
　儒術吏事顯公能世其家者也¶
伏(太原/)商音　伏羲風姓之後子孫氏焉與任宿須句¶
　顓㬰同祖　風后解人¶
宋氏出自子姓殷王帝乙長子啓周武王封之於宋三¶
　十六世至君偃為楚所滅子孫以國為氏楚有上將¶
　軍義義生昌漢中尉始居西河介休十二世孫晃晃¶
　三子恭畿洽徙廣平利人　魏書宋隱字處黙西河¶
　介休人祖奭晉昌黎太守後為慕容廆長史祖活中¶
<pb:KR2k0049_WYG_064-19b>¶
　書監父恭尚書徐州刺史慕容儁徙鄴恭始家於廣¶
　平¶
紀(平陽/)徴音　炎帝之後封於紀以國為氏¶
祝(太原/)商音　周武王封黄帝之後於祝因氏又祝史¶
　之後以官爲氏¶
董(隴西/)角音　黄帝之後似姓國有飂叔安裔子董父¶
　好龍龍多歸之曰豢龍氏舜賜姓董因氏　董氏有¶
　二董父之後以字爲氏　董氏出自姬姓董父裔孫¶
<pb:KR2k0049_WYG_064-20a>¶
　辛有辛有子孫分適晉有董狐裔孫翳封翟王都髙¶
　奴遂居隴西漢江都相仲舒少子之孫自廣州徙隴¶
　西裔孫徙河東¶
梁(安定/)秦仲有功封其少子康於夏陽是為梁伯後為¶
　秦所滅子孫以國為氏　唐上柱國梁思墓誌秦仲¶
　伐西戎有功周平王東遷封少子康於夏陽梁山因¶
　而命氏¶
杜(京兆/)祁姓帝堯劉累之後在周為唐杜氏成王滅唐¶
<pb:KR2k0049_WYG_064-20b>¶
　遷封杜伯為宣王所滅杜洩奔魯因氏焉　師古曰¶
　唐杜二國名也殷末豕韋徙國於唐周成王㓕唐遷¶
　之於杜為杜伯杜伯之子隰叔奔晉士㑹卽隰叔之¶
　裔孫也唐太原晉陽縣也杜京兆杜縣也¶
阮(陳留/)殷有阮國在汾渭之間子孫以國為氏¶
席(安定/)晉大夫籍談之後伯黶司晉典籍因氏裔孫環¶
　避項羽名改為席　路史陽奕司籍或以籍席出於¶
　荀¶
<pb:KR2k0049_WYG_064-21a>¶
賈(武威/)唐叔虞少子公明康王封于賈為賈伯河東臨¶
　汾有賈鄉即其地也為晉所滅以國為氏　通志康¶
　王以虞之幼子公明為賈伯曲沃滅之有賈氏右行¶
　氏賈孫氏　晉公族狐偃之子射姑為晉太師食邑¶
　于賈字季他亦號賈季¶
路氏有四一潞子爵晉滅之以國為氏¶
童(雁門/)宫音　顓頊生老童以王父字為氏¶
郭(太原/)商音　郭氏出自姬姓周武王封文王弟虢叔¶
<pb:KR2k0049_WYG_064-21b>¶
　於西虢封虢仲於東虢西虢地在虞鄭之間平王東¶
　遷奪虢叔之地與鄭武公楚莊王起陸渾之師伐周¶
　責王滅虢于是平王求虢叔裔孫序封於陽曲號曰¶
　郭公虢謂之郭聲之轉也因以為氏後漢末大司農¶
　郭全代居陽曲孫鎮謁者僕射昌平侯裔孫徙潁川¶
　　後魏祠部尚書介休宋弁自許膏腴孝文帝以郭¶
　祚晉魏名門従容謂弁曰卿固當推郭祚之門　魏¶
　孝文帝幸長安行經渭橋過郭淮廟問黄門侍郎郭¶
<pb:KR2k0049_WYG_064-22a>¶
　祚曰是卿祖宗所承耶祚曰是臣七世祖帝曰先賢¶
　後哲頓在一門因敕以太牢祭淮廟令祚自撰祭文¶
　　華隂郭氏亦出自太原漢有郭亭亭曽孫光禄大¶
　夫廣智𤣥孫馮翊太守孟儒子孫自太原徙馮翊¶
　昌樂郭氏亦出自太原後漢郭泰字林宗世居介休¶
　裔孫居魏州昌樂　五代唐郭崇韜為樞宻使用事¶
　自宰相豆盧革等附之以其姓郭因問崇韜曰汾陽¶
　王本太原人徙華陰公世家雁門豈其宗𣲖耶崇韜¶
<pb:KR2k0049_WYG_064-22b>¶
　曰因遭亂亡失譜牒嘗聞先人言上距汾陽四世耳¶
　革曰然則固從祖也¶
鍾氏出自子姓與宗氏皆晉伯宗之後也伯宗子州犁¶
　仕楚食采于鍾離因以為姓楚漢時鍾離昧二子長¶
　曰發居九江仍故姓次曰接居潁川長社為鍾氏¶
髙氏出自姜姓後漢髙洪渤海太守因居渤海蓚縣裔¶
　孫泰北燕吏部尚書中書令曽孫樹生歡乃北齊神¶
　武也　髙士廉遷尚書右僕射三世此官世榮其貴¶
<pb:KR2k0049_WYG_064-23a>¶
夏(㑹稽/)夏氏有二其一夏后之後以國為氏其一陳靈¶
　公子子夏之後左氏傳所謂少西氏也　歸有光夏¶
　氏世譜夏今陜州夏縣禹所都因以為有天下之號¶
　者也¶
田(雁門/)徴音　舜後陳厲公子完字敬仲仕齊號田氏¶
　　敬仲仕齊初有采地因號田氏又云陳田聲相近¶
　也後徙陽陵又徙北平　晉公族有田氏¶
樊(上黨/)商音　文王後虞仲支孫為周卿士食采于樊¶
<pb:KR2k0049_WYG_064-23b>¶
　因氏又望出南陽¶
胡(安定/)周武王元女配胡公滿封于陳為周陶正以諡¶
　為姓¶
霍(太原/)羽音　周文王第六子霍叔之後以國為氏又¶
　望出河東　禇少孫三代系論古諸侯以國為姓霍¶
　者國名也武王封弟叔處於霍晉獻公滅霍公後世¶
　爲庶民往來居平陽　國語先且居蒲城伯後受霍¶
　為霍伯　何世守霍文敏公韜行實得姓自周封霍¶
<pb:KR2k0049_WYG_064-24a>¶
　叔家太原其後世自太原徙南雄又自南雄徙南海¶
虞(陳留/)舜有天下號曰虞子商均為虞賓因為虞氏又¶
　武王弟叔虞之後以字爲氏　虞氏有二姚姓之虞¶
　舜後也姬姓之虞仲雍之後也¶
萬(扶風/)商音　畢萬之後一云芮伯萬之後以字為氏¶
　又望出河南　萬氏有三¶
昝(太原/)徴音¶
房(清河/)堯子丹朱封房邑侯以邑爲氏　房氏出祁姓¶
<pb:KR2k0049_WYG_064-24b>¶
　舜封堯子丹朱於房朱生陵以國為氏陵四十七世¶
　孫漢常山太守雅徙清河繹幕¶
裘本仇氏避難改焉(求氏/同)¶
解(平陽/)商音　唐叔虞子良食采于解以邑為氏¶
宗氏出自子姓宋襄公母弟敖仕晉孫伯宗為三卿所¶
　殺子州犁奔楚食采於鍾離州犁少子連家於南陽¶
　以王父字為氏世居河東　宗(京兆/)望一出河東周¶
　大夫伯宗之後以官為氏¶
<pb:KR2k0049_WYG_064-25a>¶
包(上黨/)羽音　楚大夫申包胥之後以字為氏又望出¶
　丹陽¶
龔(武陵/)晉大夫龔堅之後¶
嵇(譙國/)夏少康封子季杼于㑹稽遂為㑹稽氏漢初徙¶
　譙稽氏改為嵇氏¶
裴(河東/)商音　裴氏出自風姓顓頊裔孫大業生女華¶
　女華生大費大費生臯陶臯陶生伯益賜姓嬴氏生¶
　大廉大廉十一世孫蜚㢘蜚廉六世孫非子周孝王¶
<pb:KR2k0049_WYG_064-25b>¶
　使養馬汧渭之間以馬蕃息封之於秦為附庸使續¶
　嬴氏號曰秦嬴非子之支孫封&KR1548;鄉因以為氏今聞¶
　喜&KR1548;城是也六世孫陵當周僖王之時封為解邑君¶
　乃去邑従衣為裴裴衣長貌　裴氏有三伯益之後¶
　封裴鄉以鄉為氏又晉平公封顓帝孫於裴中號裴¶
　君子孫以為氏　裴王二族盛於魏晉之世時人以¶
　為八裴方八王徽比王祥楷比王衍康比王綏綽比¶
　王澄瓉比王敦遐比王導頠比王戎邈比王元　裴¶
<pb:KR2k0049_WYG_064-26a>¶
　氏居燕者號東眷居涼者號西眷居河東者號中眷¶
　　西眷裴出自茂長子徽魏冀州刺史蘭陵武公以¶
　其子孫多仕西涼故號西眷四子黎康楷綽黎二子¶
　粹苞粹子詵暅詵避地涼州及苻堅克河西復還解¶
　縣　洗馬裴出自粹子暅暅生慬自河西歸桑梓居¶
　解縣洗馬川號洗馬裴　南來吳裴出自黎第二子¶
　苞苞孫嗣嗣子扈度江居襄陽扈孫叔業齊南兖州¶
　刺史初歸北號南來吳裴事後魏豫州刺史蘭陵忠¶
<pb:KR2k0049_WYG_064-26b>¶
　武公　中眷裴氏出自嗣中子天明晉太尉宋公版¶
　諮議恭軍并州别駕號中眷　東眷裴出自茂第三¶
　子輯輯孫武晉大將軍元菟太守永嘉末避地平州¶
　　裴氏定著五房唐宰相十七人¶
荀氏有二本侯國也又荀林父以邑為氏　荀(河内/)文¶
　王第十七子郇侯改邑為氏¶
羊(河上/)羊舌氏之後肸叔向鮒叔魚春秋時始單姓羊¶
甄(中山/)舜陶甄河濱因氏¶
<pb:KR2k0049_WYG_064-27a>¶
芮(平原/)周司徒芮伯萬之後¶
儲(河東/)羽音　陳敬仲裔齊儲子之後　後漢河東儲¶
　大伯光武初為諫議大夫¶
邴　與丙同望出魯國晉大夫食采于邴因氏焉¶
井(扶風/)虞大夫井伯姜子牙之後以字為氏¶
段氏干木之子隠如入關去干氏改為段氏¶
巫(平陽/)商音　以技為氏¶
焦(中山/)周武王封神農之後於焦因氏焉¶
<pb:KR2k0049_WYG_064-27b>¶
弓(太原/)羽音　魯大夫叔弓之後以王父字為氏¶
侯(上谷/)晉侯緡之後適他國以侯為氏　侯氏有二其¶
　一夏后氏之後封於侯子孫因以為氏¶
伊(陳留/)古有伊祁氏其後以伊爲氏¶
宫(太原/)羽音　虞大夫宫之竒之後又望出河東¶
仇(平陽/)宫音　宋仇牧之後¶
欒(西河/)徴音　唐叔虞之後晉靖侯孫賓食采欒邑因¶
　氏焉欒氏有二一欒賓之後姬姓也以邑為氏¶
<pb:KR2k0049_WYG_064-28a>¶
祖(范陽/)殷祖甲祖乙支庶因氏　祖乙祖辛祖丁祖庚¶
　之子孫皆稱祖氏¶
武(太原/)羽音　出自姬姓周平王少子生而有文在手¶
　曰武遂以為氏漢有武臣為趙王梁鄒孝侯臣十四¶
　世孫陔晉左僕射薛定侯陔五世孫平北將軍五兵¶
　尚書晉陽公洽别封大陵縣賜田五十頃因居之¶
　李嶠攀龍臺碑元和姓纂胥曰有文在手　栁芳姓¶
　系録論於諡則文武成宣氏　洽生祭酒神龜神龜¶
<pb:KR2k0049_WYG_064-28b>¶
　生本州大中正司徒越王長史襲壽陽公克己克己¶
　生北齊鎮逺將軍襲壽陽公居常居常生後周永昌¶
　王諮議參軍儉儉生隋東都丞華華生士彠　權徳¶
　輿武就神道碑周室之興本於忠厚趙王之裔厥有¶
　勛賢元魏有五兵尚書雁門朔方雲中馬邑四郡太¶
　守洽啟封晉陽田禄益大　李翺武儒衡墓誌銘武¶
　宗出自周聖發之苗厥孫聘魯乃列春秋秦漢之交¶
　曰臣王趙實大其家亭侯以紹厥支十七晉陽乃封¶
<pb:KR2k0049_WYG_064-29a>¶
　子孫因家以及於唐¶
劉氏出自祁姓帝堯陶唐氏子孫生子有文在手曰劉¶
　因以為名　髙祖頌漢帝本系出自唐帝降及於周¶
　在秦作劉涉魏而東遂為豐公　劉(彭城/)陶唐氏之¶
　後受封於劉裔孫劉累又劉康公乃周定王母弟也¶
　　劉氏有五堯之後有劉累為劉氏成王封王季之¶
　子於劉邑亦為劉氏　唐末五代亂衣冠舊族多離¶
　去鄉里或爵命中絶而世系無所攷惟劉氏自温叟¶
<pb:KR2k0049_WYG_064-29b>¶
　十二代祖北齊中書侍郎環雋以下仕者相繼而世¶
　牒具存焉　環雋乃左賢王去卑裔孫庫仁之後¶
景(晉陽/)角音　芊姓楚公族之後漢初徙豪傑於關中¶
　今陜西多此姓　唐宰相元載本景氏¶
龍(武陵/)舜臣董父好龍曰擾龍氏以王父字為氏　龍¶
　氏有二舜臣龍為納言以名為氏又董父己姓以能¶
　畜龍故賜氏為豢龍氏子孫以為氏¶
幸(雁門/)宫音¶
<pb:KR2k0049_WYG_064-30a>¶
郜(京兆/)周文王第十一子封于郜子孫以為氏　左傳¶
　焚我箕郜¶
黎(京兆/)黎侯殷周時國子孫以為氏又風俗通云九黎¶
　之後今嶺南多此姓¶
薄(雁門/)宫音¶
白氏出自姬姓虞公族井伯奚媵伯姬於秦受邑於百¶
　里因號百里奚奚生視字孟明古人皆先字後名故¶
　稱為孟明視孟明視二子一曰西乞術二曰白乙丙¶
<pb:KR2k0049_WYG_064-30b>¶
　其後以為氏裔孫武安君起賜死杜郵始皇思其功¶
　封其子仲於太原故子孫世為太原人　白居易故¶
　鞏縣令白府君行狀始皇思武安之功封其子仲於¶
　太原子孫因家焉故今為太原人自武安以下凡二¶
　十七代至府君髙祖諱建北齊五兵尚書¶
蒲(河東/)角音　蒲洪先代家居池上生蒲長三丈因以¶
　為氏至洪改姓苻¶
鄂(武昌/)晉鄂侯之後子孫以國為氏　鄂氏有二¶
<pb:KR2k0049_WYG_064-31a>¶
籍(廣平/)出於伯氏司晉之典籍以官為氏　藉卽籍字¶
卓(西河/)徴音¶
藺(中山/)晉韓厥支孫仕趙食采於藺以邑為氏　李東¶
　陽順天府尹藺琦墓誌藺出晉韓厥支孫以邑為氏¶
　今世頗希見居濟南徳平者為鉅族¶
屠　蒯晉膳宰也屠氏職以割牲為事¶
池(西河/)徴音　以居為姓¶
喬氏出自姬姓本橋氏漢太尉𤣥六世孫勤居同州勤¶
<pb:KR2k0049_WYG_064-31b>¶
　孫達後周文帝命橋氏去木義取高逺也世居太原¶
陰氏有三夷吾六代孫為陰大夫以邑為氏¶
鬱(太原/)宫音　與蔚姓通¶
胥(瑯琊/)胥氏有二晉大夫胥臣之後以字為氏¶
能(音/耐)商音　熊摰之後避難改為能氏¶
倉　倉頡之後¶
莘(天水/)夏后啓支子封莘因氏焉¶
党(馮翊/)與黨姓通晉大夫黨氏之後¶
<pb:KR2k0049_WYG_064-32a>¶
原氏周文王第十六子原伯之後　路史胥臣為原大¶
　夫次卿也故先縠曰原縠繼于&KR0510;　武王姓姬其後¶
　為原爲霍為狐為耼為郜為士為晉為韓為欒為郤¶
　爲温為祁為茍為中行為智為輔為續為羊舌為叔¶
　向為畢為郇爲馮為魏爲虞為虢為梁　沁水原城¶
　崞縣原平驛¶
宰(西河/)徴音　周大夫宰孔之後以官為氏¶
郤(濟陰/)晉大夫郤生豹豹生芮芮生缺¶
<pb:KR2k0049_WYG_064-32b>¶
通(西河/)商音　巴大夫食采通州因氏焉¶
冀(渤海/)晉大夫郤芮食采于冀其後以為氏¶
尚　望出上黨周太師尚父之後¶
農(雁門/)宫音　風俗通神農之後¶
温(平原/)唐叔虞之後晉公族受封河南之温因以命氏¶
　又郤至食采于温號温　温氏有二唐叔虞之後封¶
　温以封為氏又温悤氏改温氏　漢温疥封栒侯孫¶
　何始居太原祁縣何十四世孫晉江州刺史始安忠¶
<pb:KR2k0049_WYG_064-33a>¶
　武公温嶠從子楷随桓謐奔於後魏　温大雅與弟¶
　彦博大有皆知名薛道衡見之歎曰三人者皆卿相¶
　材也髙祖兵興引為大將軍府記室參軍主文檄帝¶
　受禪黄門侍郎對管華近帝謂曰我起晉陽為卿一¶
　門　温造天子愛其才問造家世及年對曰臣五世¶
　祖大雅外五世祖李勣臣犬馬之齒三十有二帝竒¶
　之　温庭筠述懷詩采地荒遺野爰田失故都注予¶
　先祖國朝公相晉陽佐命食采於并汾也¶
<pb:KR2k0049_WYG_064-33b>¶
柴(平陽/)商音　姜姓齊文公子髙之後後有柴髙子孫¶
　以為氏　楊億柴成務墓誌銘其先平陽人漢棘蒲¶
　之後也世亂流寓不常厥居公之逺祖占籍河朔積¶
　徳有後宗派盛焉五代祖賡因官曹南遂家於濟陰¶
　郡¶
閻(太原/)宫音　唐叔虞之後晉成公子懿食采於閻邑¶
　晉滅子孫散處河洛裔孫昌晉時奔於代王猗盧遂¶
　居馬邑孫滿後魏諸曹大夫自馬邑又徙河南孫善¶
<pb:KR2k0049_WYG_064-34a>¶
　龍驤將軍雲中鎮將軍因居雲州盛樂　獨孤及右¶
　金吾衛將軍閻用之墓誌逺祖曰文周昭王瑕之後¶
　也生而手有文曰閻康王竒之命封閻城文四十五代¶
　孫滿仕後魏¶
連(上黨/)徴音　齊大夫連稱之後¶
茹　魏世宗時吳人茹皓宦達自云本出雁門雁門人¶
　諂附者乃因薦皓於司徒請為肆州大中正詔特依¶
　許¶
<pb:KR2k0049_WYG_064-34b>¶
魚(雁門/)羽音　宋司馬子魚之後以王父字為氏¶
易(太原/)徴音　齊大夫易牙之後即雍巫也今江東多¶
　此姓¶
戈　蒲州有戈氏出河東¶
居(雁門/)宫音　晉大夫先且居之後以王父字為氏¶
衡(雁門/)伊尹為湯阿衡子孫以衡為氏¶
歩(平陽/)羽音　晉大夫歩揚之後食采于歩因氏焉¶
　三國志歩隲其後也　路史歩居温則為歩温¶
<pb:KR2k0049_WYG_064-35a>¶
耿(髙陽/)望一出河東殷時侯國尚書祖乙圯于耿晉大¶
　夫趙夙滅之因氏焉　耿清惠九疇刑部尚書文恪¶
　裕太子太保吏部尚書¶
滿(山陽/)望出河東陳胡公滿之後¶
𢎞(太原/)角音　風俗通衛大夫𢎞演之後¶
匡(太原/)角音　須句之後為魯匡邑宰因氏¶
文(雁門/)商音　文王支孫以諡為氏又有本姓敬避諱¶
　去茍為文　介休文潞公之先乃敬氏也¶
<pb:KR2k0049_WYG_064-35b>¶
歐(平陽/)商音¶
沃(太原/)羽音　子姓殷王沃丁之後今吳興有此姓¶
越(太原/)羽音　夏少康之後姒姓越王勾踐裔孫無疆¶
　爲楚所滅子孫以國為氏河南官氏志越疆氏改為¶
　越氏焉¶
師(太原/)徴音　周師尹之後¶
聶(河東/)徴音　衛大夫食采于聶因氏焉　魏馬邑張¶
　遼本聶壹之後以避怨變姓¶
<pb:KR2k0049_WYG_064-36a>¶
辛(隴西/)姒姓之後夏后氏封支子于莘後去草為氏¶
　辛出自姒氏夏后啓封支子于莘莘辛聲相近遂為¶
　辛氏周太史辛甲為文王臣封於長子秦有將軍辛¶
　騰家於中山苦陘曽孫蒲漢初以豪傑徙隴西狄道¶
簡(范陽/)晉續簡伯之後¶
饒(平陽/)羽音¶
曽(魯國/)夏少康子成烈封為鄫太子巫去邑為曽¶
關氏有二風俗通云關令尹喜之後又云夏大夫關龍¶
<pb:KR2k0049_WYG_064-36b>¶
　逢之後　蜀前將軍漢壽亭侯生侍中興其後世居¶
　信都裔孫播相唐徳宗¶
蒯(襄陽/)晉大夫蒯得之後¶
相(西河/)商音　武洛山出四姓其一曰相(平/聲)氏¶
續(雁門/)羽音　晉大夫狐鞫居食采于續故謂之續姓¶
　苑舜七友續牙之後　路史繇祁易續則為續祁¶
士(河南/)士氏有二隰叔為晉士師以官為氏又士季氏¶
　之後以字為氏¶
<pb:KR2k0049_WYG_064-37a>¶
州　晉有州綽州賓其先食采于州因以為氏　州氏¶
　有二¶
鹿徴音　趙大夫食采五鹿因氏焉¶
姒氏有二伯鯀之姓　姒伯鯀之姓爲堯崇伯賜姓姒¶
　氏其後把為姒姓之後又云禹母吞薏而生因姓姒¶
　氏　禹姓姒其後為夏為啓又為把為稽為夏侯于¶
　越¶
狐氏有二唐叔之後世為晉卿　狐姬姓周平王子狐¶
<pb:KR2k0049_WYG_064-37b>¶
　之後貴族之女故兼氏言之　世本有大狐氏小狐¶
　氏溱為大狐氏射姑為小狐氏　路史狐本重耳外¶
　祖狐突郤陽狐皆采温故後以狐為温出蓋晉後以¶
　封狐爾¶
狼氏有二晉大夫狼瞫之後¶
顛氏有二晉大夫顛頡之後　顛徴音　周臣太顛之¶
　後¶
茍(河内/)望一出西河　敬姓避名晉諱去文姓茍與去¶
<pb:KR2k0049_WYG_064-38a>¶
　茍姓文者同　茍氏之族見於後世者有田氏程氏¶
　輔氏智氏¶
敬(平陽/)商音　出自媯姓陳厲公子完適齊諡曰敬仲¶
　子孫以諡為氏敬仲之後至秦有敬丕丕生教為河¶
　東太守子孫因官家焉裔孫昌漢封猗氏　敬氏至¶
　宋以諱改為文今潞公家是其氏也亦爲恭氏¶
遲(太原/)徴音¶
騏(河東/)周之時有騏期¶
<pb:KR2k0049_WYG_064-38b>¶
耆　堯姓伊耆之後¶
衰　趙衰之後¶
恭　晉太子申生諡恭君其後以為氏¶
隨(河内/)晉大夫隨武子之後與隋姓同隋文帝去走為¶
　隋¶
羲　堯掌天地之官子孫氏焉¶
丕　晉大夫丕鄭之後¶
卑　望出雁門卑耳國之後¶
<pb:KR2k0049_WYG_064-39a>¶
媯　舜居媯汭其後因以為氏¶
箕　晉大夫箕鄭之後¶
歸(京兆/)春秋晉有歸生婦人子孫因之以為氏¶
閭(頓丘/)唐叔之後¶
新　晉大夫新穆稚子之後¶
壺　晉大夫邑也子孫以國為氏¶
鞮　東鞮後風俗通晉銅鞮伯華之後　路史□遆蹄¶
　鞮鮭出於銅鞮¶
<pb:KR2k0049_WYG_064-39b>¶
斤　望出代郡¶
臺　臺駘之後¶
繁　望出上黨商人七族有繁氏¶
軍　冠軍侯之後因以為氏見姓苑¶
吞(晉陽/)¶
來(平陽/)商之支孫食采于郲避難去邑因以爲氏¶
爰(濮陽/)卽袁氏陳胡公九代孫爰伯諸之後¶
丹　堯子丹朱之後¶
<pb:KR2k0049_WYG_064-40a>¶
觀　姒姓夏有觀扈皆同姓之國子孫以國為氏¶
先(絳郡/)商音　晉大夫先軫先&KR0824;之後　路史先軫封¶
　原且居徙霍有霍伯有先氏左行氏¶
綿(梓潼/)晉大夫食采綿上因氏焉¶
招(南海/)晉步招之後以名為氏¶
臯(廣陵/)臯陶氏之後¶
蛾　姓苑　晉大夫蛾析之後¶
嘉　　晉大夫嘉父之後¶
<pb:KR2k0049_WYG_064-40b>¶
杷　本巴氏東樓公之後後漢杷康避董卓改為杷氏¶
媧　女媧氏之後¶
堯(上黨/)角音　帝堯之後支孫以為氏¶
褒　姒姓禹之後也¶
□(太原/)趙大夫食采深澤□邑因氏焉¶
英(晉陵/)臯陶之後以國為氏¶
乘(平陽/)楚大夫子乘之後以王父字為氏¶
徵　理徴之後¶
<pb:KR2k0049_WYG_064-41a>¶
牟(平陽/)宫音　祝融之後為牟國子孫以國爲氏¶
投　郇伯周畿内侯桓王代鄭投先驅以策其後氏焉¶
舟　晉大夫舟之僑之後¶
莒　嬴姓伯益之後封于莒其後以國為氏¶
娥　姓苑　堯妻舜以娥皇後有此姓¶
盈　晉欒盈之後¶
囊(平陽/)楚莊王子囊之後以字為氏¶
嬴(太原/)秦姓伯益之後望出太原河東¶
<pb:KR2k0049_WYG_064-41b>¶
生　姓苑　陰飴生之後以名為氏¶
嬰　晉大夫趙嬰齊之後¶
韶　州名見林寳姓苑　望出太原今開封有此姓¶
并　州名見姓苑¶
甥　亦作生晉吕甥之後¶
繒　姓苑　夏后有繒氏¶
鄫　姒姓夏少康封少子曲烈于鄫其後為氏¶
陘　晉大夫以邑為氏¶
<pb:KR2k0049_WYG_064-42a>¶
仍　姓苑　有仍氏生少康以國為氏¶
樓(杞國/)夏少康之佐周封杞東樓公支孫以樓為氏今¶
　東陽多此姓¶
犨　晉大夫郤犨之後¶
臨(西河/)八凱大臨之後¶
瞫　狼瞫之後¶
男　夏后有男氏¶
杞　姒姓夏后之後封于杞以國為氏¶
<pb:KR2k0049_WYG_064-42b>¶
理(西河/)咎繇為堯理官子孫遂為理氏¶
侶　官氏志姒亦改為侶¶
蒍(音/委)出自劉累之後杜伯子蒍為晉司空後以為氏¶
紙　後魏書禹後渇侯氏改為紙氏¶
堵(河東/)羽音¶
絺　路史犨分於郤郤出於絺　晉國以采氏者絺郤¶
　步涉畜傗鄐臼若冀解張楊陽端續温祁鄔羊介翼¶
　盂駒州欒原霍及揚干銅鞮羊舌祈夜長魚五鹿東¶
<pb:KR2k0049_WYG_064-43a>¶
　關郄州¶
啓　夏后啓之後¶
輔(扶風/)晉之公族智氏亡其宗别焉¶
苦　郤犨號苦成子苦為别封之邑以邑為氏¶
主　嬴姓卽主父氏今同州有此姓¶
苑　望出馬邑　殷武丁子文封&KR0080;其後為氏¶
展(河東/)魯孝公子展之後無駭卒公命以字為展氏¶
矯　風俗通晉大夫矯父之後　後漢有扶風矯慎¶
<pb:KR2k0049_WYG_064-43b>¶
丙(平陽/)商音　齊大夫丙敬之後¶
咎　卽舅氏舅犯左傳亦作咎犯¶
減(汝南/)巫咸氏之後¶
酉　出太原黄帝十四子之一姓也¶
啖　望出河東亦作噉　唐啖助精春秋學¶
舅　晉大夫舅犯之後姬姓狐氏晉惠公文公皆狐氏¶
　甥故以犯為舅因以為氏¶
絳　晉穆侯遷都於絳後以為氏¶
<pb:KR2k0049_WYG_064-44a>¶
智(天水/)望一出河東姬姓卽荀氏别食智邑又為智氏¶
義(河東/)漢秦州義道人年一百五十嵗¶
餽　晉中行穆伯攻鼓餽閒倫欲其嗇夫而下之不従¶
樹(河南/)後魏書樹洛干氏後改姓樹姓苑云河東人¶
具(魏郡/)風俗通晉大夫具丙之後¶
麗　晉匠麗之後¶
壴(河東/)本姓樹改作壴¶
&KR0510;　士㑹支子魴别食采&KR0510;邑¶
<pb:KR2k0049_WYG_064-44b>¶
鑄　風俗通左傳宣叔娶於鑄氏¶
介　姓苑　望出太原¶
祭(太原/)徴音　周公第五子封祭稱祭伯後因氏¶
代　古代君為趙襄子所滅以代為氏¶
舜(河東/)角音　見姓苑¶
亢(去/聲)見姓苑¶
晉(虢郡/)望出平陽三家滅晉靜公遷為家人子孫因以¶
　為氏　晉公族有晉進戊恭整舅咎羊田獻射席籍¶
<pb:KR2k0049_WYG_064-45a>¶
　及士貞樓季大戊叔魚叔向叔夙季嬰揚食食我凡¶
　䦚伯宗伯州公仇公師弗忌臼季子羽之氏¶
員(平涼/)本姓劉氏以忠諫比伍員改姓員氏賜名懷逺¶
　　唐員半千臨汾人(員音/運)¶
獻　晉獻公之後¶
貫　望出西河¶
射　晉大夫虢射之後¶
曠　師曠之後¶
<pb:KR2k0049_WYG_064-45b>¶
頡　倉頡之後¶
勃(頓丘/)晉有寺人勃鞮梁武帝改豫章王為勃氏¶
實　實沈之後以名爲氏¶
六　偃姓臯陶之後以國為氏¶
曲　望出雁門晉穆侯封少子于曲沃因氏焉¶
洓(音/七)水名見姓苑¶
蓼　臯陶之後封于蓼以國為氏¶
郄(山陽/)晉大夫郄元子食邑于郄因以為氏(洪武正/韻作隙)¶
<pb:KR2k0049_WYG_064-46a>¶
幕　舜祖幕之後¶
悦(昌黎亦/作說)傅說之後以説為氏¶
鐸　望出絳州今絳州有此姓¶
百　秦大夫百里奚之後¶
落　風俗通皋落氏狄國也亦狄别種¶
拓　拓跋氏改為拓又元姓¶
莢　風俗通莢成僖子晉大夫也王僧孺百家志荀永¶
　之娶平陽莢氏¶
<pb:KR2k0049_WYG_064-46b>¶
伯　晉大夫荀林父之後父為中行伯其後以王父字¶
　為氏¶
格(陳留/)允格之後見姓苑¶
虢(𢎞農/)王季之子虢仲國為晉所滅子孫以國為氏¶
析　望出西河　風俗通衛公族大夫析米鉏之後以¶
　王父字為氏¶
翼(東海/)姬姓晉翼侯居翼城因氏焉¶
稷　后稷之子子孫氏焉¶
<pb:KR2k0049_WYG_064-47a>¶
源　後魏聖武帝詰汾長子七世孫秃髪傉檀據南涼¶
　子賀降後魏太武見之曰與卿同源可改為源氏¶
婁　出自姒姓夏少康裔孫東樓公封于杞為楚所滅¶
　子孫食邑於婁因以為氏城陽諸縣有婁鄉是也¶
尉　元魏八姓也秦漢置尉堠官其先有居此職者因¶
　以氏焉¶
隗　畢振姬曰黄帝封神農參盧於潞商周别為赤白¶
　之狄狄歴廧咎臯落九州之戎有隗氏臯落氏戎氏¶
<pb:KR2k0049_WYG_064-47b>¶
　春秋晉人滅潞以潞子嬰兒歸留吁鐸辰甲氏沙子¶
　鼓子奄為晉有有潞氏路氏露氏榆氏中路氏失地¶
　也¶
二字姓¶
侯岡　地記倉頡姓侯岡氏¶
伊祈(堯姓/)¶
子州　莊子堯以天下與子州支父¶
栢成　風俗通栢成子髙堯時諸侯也¶
<pb:KR2k0049_WYG_064-48a>¶
阪上　上黨屯留人其先居阪上因氏¶
陶丘　帝堯子丹朱居陶丘因氏¶
癸比　癸比女為舜妃¶
西王　新序子夏曰禹學於西王國¶
中英　虞舜有五英樂掌中央者因以為氏¶
豢龍　古飂叔安裔子曰董父好龍龍多歸之帝舜嘉¶
　之賜氏曰豢龍氏¶
司徒　舜為堯司徒支孫氏焉¶
<pb:KR2k0049_WYG_064-48b>¶
司空(頓丘/)禹為堯司空支孫氏焉¶
成功　禹治水成功而少子遂以為氏¶
有男　姒姓史記禹後有有男氏¶
舒蓼　世本舒蓼姓臯陶之後¶
關龍　夏忠臣關龍逄之後¶
擾龍　劉累之後¶
鍾古　風俗通鍾古夏内史也因氏焉¶
御龍　風俗通陶唐氏之後有劉累學擾龍事夏九甲¶
<pb:KR2k0049_WYG_064-49a>¶
　賜氏曰御龍氏　九甲卽孔甲也¶
葛伯　嬴姓夏時諸侯為商所滅子孫因以為氏¶
傅餘　英賢傳傅說為相子孫留傅巖者號傅餘氏¶
巫咸　商卿士其後氏焉¶
司馬(河内/)程伯休父為周司馬錫以官族因氏¶
歐陽(渤海/)越王勾踐之後支孫封烏程亭侯因氏焉¶
　歐陽修石本歐陽氏譜圖序歐陽氏之先本出於夏¶
　禹之苗裔自帝少康封其庶子於㑹稽使守禹祀歴¶
<pb:KR2k0049_WYG_064-49b>¶
　夏商周以世相傳至於允常子曰勾踐是為越王越¶
　王勾踐傳五世至王無疆為楚威王所滅其諸族子¶
　分散爭立皆受封於楚而無疆之子蹄封於烏程歐¶
　餘山之陽為歐陽亭侯其後子孫遂以為氏¶
夏侯(譙國/)夏禹之後封杞楚滅簡公弟他奔魯封夏陽¶
　侯因氏焉¶
令狐氏出自姬姓周文王子畢公髙裔孫畢萬為晉大¶
　夫生芒季芒季生武子魏犨犨生顆以獲秦將杜回¶
<pb:KR2k0049_WYG_064-50a>¶
　功别封令狐生文子頡因以為氏世居太原秦有太¶
　原守五馬亭侯範十四世孫漢建威將軍邁與翟義¶
　起兵討王莽兵敗死之三子伯友文公稱皆奔燉煌¶
　友入龜兹文公入疏勒稱為故吏所匿遂居效榖¶
鍾離　姬姓卽鍾氏以伯州犂居鍾離故曰鍾離¶
東樓　姒氏少康之後支孫封為東樓公因為東樓¶
冬日　趙衰之於人如冬日可愛故因氏焉¶
中行　晉公族隰叔之後荀林父將中行故曰中行氏¶
<pb:KR2k0049_WYG_064-50b>¶
公族　風俗通晉成公立嫡子為公族大夫韓無忌號¶
　公族穆子後漢有勃海公族進階¶
吾丘¶
祁夜　英賢傳祁大夫之後¶
蒲成　晉大夫有蒲成南¶
郄州　世本晉郄豹孫步陽生郄州因氏焉¶
夷吾　姬姓晉惠公名夷吾其後支庶以名為氏¶
司功　晉大夫司空景子因官為氏¶
<pb:KR2k0049_WYG_064-51a>¶
屠岸　晉大夫有屠岸賈¶
狐丘　晉大夫狐丘林之後英賢傳士目狐丘封人之¶
　裔¶
西門(晉陽/)徴音　晉大夫居西門因氏焉¶
安是　英賢傳晉大夫安是叔施¶
新垣　風俗通魏將新垣衍畢公髙之後¶
韓褐　姬姓晉韓厥之後¶
原伯　原伯絞之後因氏焉¶
<pb:KR2k0049_WYG_064-51b>¶
周蓋　英賢傳晉孝公時¶
邯鄲　嬴姓趙穿食邑邯鄲因以爲氏¶
韓餘　世本韓宣子之後因氏焉¶
韓嬰　姬姓姓纂晉韓宣子孫為韓嬰氏¶
韓言　姬姓韓厥生無忌無忌生襄襄生子魚為韓言¶
　氏¶
韓厥　姬姓韓獻子厥支孫氏焉¶
韓籍　姬姓晉韓延之子籍字叔禽為韓籍氏¶
<pb:KR2k0049_WYG_064-52a>¶
韓侯　周宣王時韓侯支孫氏焉¶
瑕呂　晉有瑕呂飴甥¶
顓孫　媯姓陳公子顓孫仕晉子孫氏焉¶
胡非　媯姓陳胡公後有公子非其後子孫為胡非氏¶
胡母　風俗通胡母姓本陳胡公之後也公子完奔齊¶
　遂有齊國齊宣王母弟别封母鄉逺本胡公近取母¶
　邑故曰胡母氏¶
先榖　晉國士氏之别族也隰叔初封於先故以為氏¶
<pb:KR2k0049_WYG_064-52b>¶
臯落　姬姓東山臯落氏赤狄别種¶
王官　晉大夫有王官無地¶
羊舌　姬姓晉公族靖侯之後食采於此故為羊舌大¶
　夫¶
相里　咎繇之後為理氏晉大夫里克被戮少子季連¶
　逃居相城因為相里氏¶
梁由　晉大夫有梁由靡¶
楊孫　楊晉邑也其先有食采於楊者¶
<pb:KR2k0049_WYG_064-53a>¶
長魚　晉有長魚矯¶
梁其　姬姓大夫梁其踁之後¶
梁餘　晉下車御梁餘子養之後¶
姑布　晉大夫有姑布子卿¶
唐孫　祁姓堯之裔唐侯子孫仕晉號唐孫氏¶
青史　陸璟獻英賢傳晉太史董狐之子受封青史之¶
　田因氏焉¶
侯史　風俗通董狐為晉侯史官因氏焉¶
<pb:KR2k0049_WYG_064-53b>¶
仇吾　韓子云仇吾國為智伯所滅因氏焉¶
樓季　姬姓晉穆侯庶子樓季之後¶
投壺　中行穆子相晉侯投壺而生子因以為姓¶
南鄉　晉髙士居隱南鄉因氏焉¶
三烏　風俗通凡氏干職三烏五鹿有三烏大夫因氏¶
　焉¶
函與　晉大夫范臯夷食采函與因氏焉¶
子獻　媯姓陳桓公孫子獻之後¶
<pb:KR2k0049_WYG_064-54a>¶
子羽　姬姓姓纂云晉公族子羽之後為楚隋邑大夫¶
　路史韓起庶子亦曰子羽¶
子尚　媯姓陳僖公生廪丘子尚裔因氏焉¶
五鹿　姬姓風俗通衛邑也晉公子重耳封舅犯於五¶
　鹿支孫氏焉代郡成陽縣有五鹿氏　栁芳姓系録¶
　論於志則三烏五鹿氏¶
主父　嬴姓趙武靈王號主父支孫因以為氏¶
子鞅　媯姓陳僖公生簡子齒為子鞅氏¶
<pb:KR2k0049_WYG_064-54b>¶
子芒　媯姓陳僖公生盈字子芒之後¶
子輿　媯姓陳桓公生子石難為子輿氏¶
子禽　媯姓陳僖公生惠子子得為子禽氏¶
苦成　姬姓郄犨别封於苦為苦成子　庫成風俗通¶
　本苦成方言變為庫成　路史苦成庫成古成車成¶
　出於苦¶
子寤　媯姓陳僖公生宣子其後為子寤氏¶
子沮　媯姓陳桓公生子輿為子沮氏¶
<pb:KR2k0049_WYG_064-55a>¶
子夏　媯姓陳公子少西字子夏因氏¶
子宋　媯姓陳宣公生子楚其後為子宋氏¶
武成　嬴姓風俗通趙平原君勝封武成君因氏焉¶
偃師　媯姓陳太子偃師之後¶
梗陽　晉有梗陽巫皋¶
右行　晉屠擊將右行因氏焉¶
戲陽　晉邑子孫以邑爲氏¶
步陽　晉大夫步陽御戎　一作步揚¶
<pb:KR2k0049_WYG_064-55b>¶
利孫　晉大夫公子利孫其後氏焉¶
季嬰　世本晉季嬰之後¶
季夙　世本晉靖侯孫季夙之後¶
魏疆　姬姓魏武子支孫莊子快為魏疆氏¶
大戊　姬姓晉公子大戊之後¶
大狐　姬姓世本晉大夫大狐伯生突突生饒號為大¶
　狐氏¶
褐餘　&KR0343;夫論曲沃桓叔之後¶
<pb:KR2k0049_WYG_064-56a>¶
段干　姓苑段干木之後西河人¶
少室　國語少室周為趙簡子戎右¶
匠麗　晉有匠麗氏¶
伯州　晉有伯州犁¶
下軍　晉欒黶為下軍大夫支孫氏焉　路史欒書下¶
　軍及嘉若欒出於欒¶
屋廬　周屋廬子著書言彭耼之法晉賢人¶
鬬耆　芈姓英賢傳鬬伯比之後孫鬬耆仕晉因氏焉¶
<pb:KR2k0049_WYG_064-56b>¶
北唐　英賢傳晉有髙人越者隠伏於北唐因氏焉¶
叔帶　嬴姓趙夙字叔帶以字為氏¶
叔向　晉羊舌大夫之後羊舌肸字叔向以字為氏¶
叔魚　羊舌鮒字叔魚以字為氏¶
弗忌　姬姓晉大夫欒弗忌之後¶
樂王　晉大夫樂王鮒之後¶
續祁　姬姓晉隰叔之後與士氏同族祁奚舉子午自¶
　代父子相續為政因氏¶
<pb:KR2k0049_WYG_064-57a>¶
伯宗　世本晉孫伯起生伯宗因氏焉¶
百里(秦國/)風俗通秦相百里奚之後其先虞人家於百¶
　里因氏焉¶
綦連　代人號綦連部卽以為氏　其先姬姓六國末¶
　避亂出保祁連山因以山為姓北人語譌故曰綦連¶
冠軍　漢霍去病封冠軍侯因氏焉¶
廣武　漢李左車封廣武君因氏焉¶
第二　其先齊諸田漢武帝徙之諸陵以門秩次第田¶
<pb:KR2k0049_WYG_064-57b>¶
　廣之孫舊登為第二氏¶
第八　風俗通齊諸田後田廣弟英為八門因氏焉¶
太傅　漢太子太傅疏廣曽孫彦則避王莽亂於太原¶
　因氏¶
呼延　呼衍氏入中國改為呼延氏¶
拓拔　黄帝子昌裔之後受封北土黄帝以土徳王北¶
　人以土為拓後授為拔故號拓拔氏孝文時改姓元¶
長孫氏出自拓跋鬱律生二子長曰沙莫雄次曰什翼¶
<pb:KR2k0049_WYG_064-58a>¶
　犍什翼犍卽後魏道武皇帝祖也後魏法七分其國¶
　人以兄弟分統之沙莫雄為南部大人號為托跋氏¶
　生嵩太尉北平宣王道武以嵩宗室之長改為長孫¶
　氏至孝文以獻帝長兄為紇骨氏後改胡氏次兄普¶
　氏為周氏又次兄為達奚氏改奚氏又次兄為伊婁¶
　氏改為婁氏又次兄敦丘氏為丘氏又次兄俟氏為¶
　万俟氏魏官氏志侯氏後改為亥氏以上號七族叔¶
　父之後乙旃氏為叔孫氏疏屬車焜氏改為車氏是¶
<pb:KR2k0049_WYG_064-58b>¶
　為十姓太和中詔自代北而徙者皆為河南洛陽人¶
　代初有九十九姓後自十姓外餘部諸姓内入者凡¶
　一百三十五氏太和十九年詔以穆陸賀劉樓于嵇¶
　尉八姓同四姓其餘為姓為族有差若三世官不至¶
　姓班有族官則入族官無族官則不入姓族¶
万俟　後魏獻帝季弟後為十姓官氏志稱万俟氏¶
尉遲(太原/)徴音　與後魏同起尉遲部之後孝文時改¶
　為氏¶
<pb:KR2k0049_WYG_064-59a>¶
伊婁　氏族志後魏獻帝與鄰第六弟為伊婁氏為十¶
　姓¶
九百　姓苑代郡有九百里為小吏¶
賀蘭　有紇伏者與后夜俱起爲賀蘭莫何弗因以為¶
　氏¶
賀若　代居元朔隨魏南遷北俗謂志正為賀若因以¶
　為氏¶
賀拔(下邳/)與後魏同出陰山代為長北人謂地為拔總¶
<pb:KR2k0049_WYG_064-59b>¶
　有其地土人相賀因氏焉¶
賀婁　代人本居漠北以國為氏孝文改為婁氏¶
獨孤(髙平/)其先本姓劉氏至後魏在北有三十六部獨¶
　劉不與因為氏¶
乙弗　代人世統部落¶
斛律　代人世為部落統帥號斛律部因氏焉¶
斛斯　其先居廣牧世襲莫弗大人號斛斯部因氏焉¶
紇干　代人孝文改爲干氏¶
<pb:KR2k0049_WYG_064-60a>¶
紇骨　後魏獻帝兄紇骨氏為十姓居代北¶
達奚　後魏獻帝第五弟之後為十姓¶
拓王　本姓王樂浪人遠祖羆後魏伏波將軍鎮武川¶
　賜姓拓王氏¶
爾朱　爾朱榮北秀容人世為部落長其先居爾朱川¶
　因為氏焉¶
屋引　本居元朔隨魏南遷孝文改為屋氏¶
素和　檀石槐之後後魏書以本白部故號素和孝文¶
<pb:KR2k0049_WYG_064-60b>¶
　改為和氏¶
叱羅　改為羅氏¶
叱努　改為狼氏¶
薩孤　代人隨魏南徙¶
是連　自代北隨魏南徙¶
可達　代北武川人隨魏南徙¶
叱利(一云/叱列)西部大人後魏各依舊號¶
乞干　代人隨魏南徙¶
<pb:KR2k0049_WYG_064-61a>¶
叱干　代人後魏獻帝定姓為叱干氏居武川¶
折婁　本鮮卑隨魏南徙¶
吐萬　代人世為部落帥¶
車焜　後魏獻帝命疏族為車焜氏繫十姓之列孝文¶
　改為車氏¶
普氏　後魏獻帝次兄為普氏孝文改為周氏¶
乙旃　後魏官氏志獻帝命叔父之裔為乙旃氏是為¶
　十姓¶
<pb:KR2k0049_WYG_064-61b>¶
拔略　後魏官氏志拔略改為蘇氏¶
俟利　後魏疋孤之後猶方伯也¶
温孤　代人改為温氏¶
疋婁　改為婁氏齊神武后其女也¶
大䝉　姓纂今同蒲二州多此姓或改姓為慿¶
可頻　周書王雄傳太原人唐志代人涇州總管庸國¶
　公西魏賜姓可頻氏生謙周益州總管¶
宇文氏世襲鮮卑大人至普回因獵得玉璽自以為天¶
<pb:KR2k0049_WYG_064-62a>¶
　授北俗謂天為宇璽為文因號宇文氏或云神農氏¶
　為黄帝所滅子孫遁居北方鮮卑俗呼草為俟汾以¶
　神農有嘗草之功因自號俟汾氏其後音訛遂為宇¶
　文氏普回裔孫拔拔陵陵仕後魏都牧主開府儀同¶
　三司安定忠侯以豪傑徙居代州武川縣生系仕至¶
　内阿干二子韜阿頭韜三子肱顥泰泰乃後周太祖¶
　也　庾信宇文顯墓誌公諱顯上黨武鄉人自大霧¶
　浮河長虹映渚承源於若水纂系於蒼林上黨居韓¶
<pb:KR2k0049_WYG_064-62b>¶
　之西常山在趙之北因地為氏可略而言焉¶
三字姓¶
侯莫陳　後魏别部居庫斛真水周書云武川人世為¶
　渠帥隨魏南遷號侯莫陳氏　庾信侯莫陳道生墓¶
　誌本系隂山出自國族降及於魏在秦作劉¶
叱伏列　周書云代郡西部人其先為第一領人酋長¶
破六韓　其先代人隨魏南遷¶
可朱渾　世代北又居懷朔鎮隨魏南遷¶
<pb:KR2k0049_WYG_064-63a>¶
歩六孤　代北人孝文改為陸氏¶
丘穆陵　代人孝文改為穆氏¶
紇豆陵　代人孝文改為竇氏¶
莫多婁　代人隨魏遷洛陽¶
莫且婁　代人¶
莫侯盧　代人¶
莫那婁　代人¶
莫胡盧　代人孝文改為陽氏¶
<pb:KR2k0049_WYG_064-63b>¶
譬歷辰　代人改為張氏¶
四字姓¶
自死獨膊　代人¶
井疆六斤　代人¶
　附¶
後魏遷洛有八氏十姓咸出帝族又有三十六族則諸¶
國之從魏者九十二姓世為部落大人者並為河南洛¶
陽人其中國士人則第其門閥有四海大姓郡姓州姓¶
<pb:KR2k0049_WYG_064-64a>¶
縣姓及周太祖入關諸姓子孫有功者並令為其宗長¶
仍撰譜録紀其所承又以關内諸州為其本望¶
唐太宗詔髙士廉韋挺岑文本令狐徳棻責天下譜牒¶
參考史傳檢正真偽進忠賢退悖惡先宗室後外戚退¶
新門進舊望右膏粱左寒畯合二百九十三姓千六百¶
五十一家為九等號曰氏族志而崔幹仍居第一太宗¶
欲以今日冠冕為等級髙下遂以崔幹為第三姓班其¶
書天下髙宗時許敬宗以不叙武后世又李義府恥其¶
<pb:KR2k0049_WYG_064-64b>¶
家無名為子求婚不得更以孔志約楊二卿史元道吕¶
才等十二人刋定之裁廣類例合二百三十五姓二千¶
二百八十七家四后遂居第一姓改為姓氏録搢紳目¶
為勲格義府奏悉索氏族志燒之又詔後魏太原王瓊¶
與隴西李寳滎陽鄭温范陽盧子遷盧澤盧輔清河崔¶
宗伯崔元孫前燕愽陵崔懿晉趙郡李楷凡七姓十家¶
不得自為婚先是後魏太和中定四海望族以寳等為¶
貴其後矜尚門地故氏族志一切降之王妃主壻皆取¶
<pb:KR2k0049_WYG_064-65a>¶
當世勲貴名臣家未嘗尚山東舊族後房𤣥齡魏徴李¶
勣復與婚故望不減然每姓第其房望雖一姓中髙下¶
懸隔其後衰宗落譜昭穆所不齒者皆稱禁婚嫁益自¶
貴男女皆潛相聘娶訖不能禁云¶
　¶
　¶
　¶
　¶
<pb:KR2k0049_WYG_064-65b>¶
　¶
　¶
　¶
　¶
　¶
　¶
　¶
　山西通志卷六十四¶
