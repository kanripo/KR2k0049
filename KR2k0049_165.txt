# -*- mode: mandoku-view; -*-
#+TITLE: 山西通志
#+DATE: 2015-08-24 22:42:24.189522
#+PROPERTY: ID KR2k0049
#+PROPERTY: BASEEDITION WYG    
#+PROPERTY: JUAN 卷一百六十五
<pb:KR2k0049_WYG_165-1a>¶
欽定四庫全書¶
　山西通志卷一百六十五¶
　　祠廟(二/)¶
潞安府¶
　長治縣¶
媧皇廟在西南天臺山相𫝊即煉石補天處名望兒臺¶
　禱嗣多應明正徳六年建殿¶
國朝順治十六年重修¶
<pb:KR2k0049_WYG_165-1b>¶
神農廟在東北十里百谷山世𫝊神農嘗百草於此一¶
　云神農至百谷山得五穀後人因立廟祀焉廟像甚¶
　古北齊時重建明洪武四年重修王基撰記¶
國朝順治十二年縣令王功成重修¶
大禹廟在東十里壺口山之西宋咸平中重建¶
華陽君廟在北闗韓上黨守馮亭歸趙封華陽君潞人¶
　立祠墓前　國策趙使趙勝往受地以三萬戸之都¶
　封太守馮亭垂涕而免曰是吾處三不義也為主守¶
<pb:KR2k0049_WYG_165-2a>¶
　地不能死而以與人不義一也主内之秦不奉主命¶
　不義二也賣主之地而食之不義三也辭封而入韓¶
　亭戰殁於長平¶
闗帝廟在府治南元泰定元年潞州達嚕噶齊呼圖克¶
　嚕實建¶
唐太宗廟在南門内康熙二年縣令于永重建¶
唐明皇廟在西火鎮為潞州别駕時出獵遇郝處士洽¶
　於此¶
<pb:KR2k0049_WYG_165-2b>¶
崔府君廟在東門内¶
李勣廟明一統志云在西南六十里¶
慕容永廟在西南營相𫝊永走死於此墓存即古針漳¶
　村也¶
五龍廟在南五龍山慕容永據長子時山有五色雲見¶
　作龍形因立祠祀之禱雨輒應又北闗村有九龍廟¶
東嶽廟二一在南營一在西火鎮廟制胥𢎞麗¶
三嵕廟在西門内¶
<pb:KR2k0049_WYG_165-3a>¶
　　按三嵕為屯留名山嵗旱祀之輒雨故潞境多立¶
　　祠舊志以為湯伐三嵕者非¶
榖神廟在南三十里¶
㑹應王廟在東南隋山山上歴代崇祀為禱雩所元至¶
　正間郡守張景巖祈雨屢應重新廟貌元凱撰記¶
二仙廟在長韓川嶺橋頭村¶
炳靈王廟在縣治後¶
慕容暐祠在府城西南隅後唐建明永樂間重修相𫝊¶
<pb:KR2k0049_WYG_165-3b>¶
　汴兵攻城帥李嗣昭夜夢神人告云我乃慕容暐也¶
　明日晉王存朂救兵至汴師遁去城賴以全土人因¶
　立廟祀焉¶
李衛公祠在東闗¶
義陽王祠在府學祀唐澤潞節度使李抱真　潞州父¶
　老上李抱真徳政請立石紀功建祠致祀¶
周徳威祠明一統志云在州南十里甘泉鄉元元統初¶
　知州宋士毅建¶
<pb:KR2k0049_WYG_165-4a>¶
三忠祠在城東南隅本二忠祠祀宋知隆徳府張確明¶
　西平知縣贈光禄少卿王佐崇禎十五年増入任環¶
　為三忠祠鮑竒記¶
國朝順治間郡守楊駿重修¶
暴公祠在東南營祀明刑部尚書暴昭¶
四貞祠在西火鎮祀烈婦平氏程氏烈女趙氏袁氏明¶
　正徳七年奉勅建崔銑撰記¶
國朝順治十四年郡守楊駿重修¶
<pb:KR2k0049_WYG_165-4b>¶
張知州祠　明張萱知潞州晉僉楚臬儀賔喬時茂等¶
　數萬人立祠安陽崔銑記¶
　長子縣¶
靈湫廟在西五十里發鳩山下祀漳源神廟甚古宋治¶
　平元年主簿張徵禮重建殿廡政和元年縣令王大¶
　定請於朝賜額靈湫有請賜靈湫廟額文宣和間増¶
　建亭榭元皇慶元年重葺明永樂十八年成化十四¶
　年胥加葺嘉靖八年重修益以荷池雲塢萬厯三十¶
<pb:KR2k0049_WYG_165-5a>¶
　四年縣令崔爾進建行署倐有泉湧題曰四星池¶
國朝嵗以三月七月十八日有司致祭¶
　　按神多靈異旱禱輒應明嘉靖初邑諸生安寳刻¶
　　鳩山勝蹟三卷¶
三嵕廟在西郭外一里元延祐六年達嚕噶齊達春重¶
　修明𢎞治時又修邑人阮勤記金碧焜耀冠諸廟露¶
　臺下有舞樓五楹¶
國朝嵗六月六日有司致祭或謂神司氷雹禱賽甚盛¶
<pb:KR2k0049_WYG_165-5b>¶
神農廟在北二百步熨斗臺上今名北髙廟金大定四¶
　年建明天順三年¶
國朝順治十八年胥重修世𫝊帝至羊頭山得秬黍嵗¶
　三月十八日有司致祭¶
帝堯廟在西南十五里潛山上金季燬於兵元至元暨¶
　至正間増葺明成化四年萬厯六年暨¶
國朝康熙七年胥重葺嵗四月二十八日有司致祭¶
　魏地形志樂陽有堯廟令長子有樂陽城¶
<pb:KR2k0049_WYG_165-6a>¶
靈應侯廟在西五十里方山巔俗傳祀堯時神醫¶
商烈祖廟在東南六里上坊村有殘碑云嵗大旱邑人¶
　以王嘗有桑林之禱設位致禱㴻雨大洽因立廟焉¶
　制極雄麗元至正間重修明嘉靖間縣令劉浩復修¶
周公廟在東南六里元中統三年建¶
陳平廟在東三里泊裏村明嘉靖十一年重修記云平¶
　没後為河瀆之神前代錫封𢎞濟王今泊裏村廟旱¶
　禱輒應歲六月十八日有司致祭¶
<pb:KR2k0049_WYG_165-6b>¶
國朝康熙二十二年縣令郭守邦禱祀獲雨復修廟宇¶
　并建亭於泊之北為享祀燕息所¶
唐太宗廟在東南隅古城故址今名南髙廟元至正六¶
　年有蝗土人以帝嘗吞蝗立祠禱焉明萬厯五年¶
國朝順治三年胥重葺嵗四月八日有司致祭¶
崔府君廟　祀唐長子令崔元靖¶
　　按神唐貞觀七年除邑令多異政民歌曰天降神¶
　　明君賜我仁慈父於五月五日戒部民無得殺生¶
<pb:KR2k0049_WYG_165-7a>¶
　　有朱賽者冒禁射殺一兎吏執就訊謂之曰汝故¶
　　犯吾令欲陽罰耶隂譴耶朱度隂道𣺌逺詭辭願¶
　　之及夜果見一黄衣吏來勾逮至公府仰望元靖¶
　　冕服如王者鞫勘如輪迴狀朱受杖而還時刁黄¶
　　山有虎咥人遣吏孟完齎牒往攝之虎啣牒而至¶
　　數其罪虎觸階死明皇幸蜀府君紫衣感夢封顯¶
　　聖䕶國嘉應侯後徳宗避難忽有白馬前導送至¶
　　斜橋之谷武宗封䕶國感應公宋眞宗加封䕶國¶
<pb:KR2k0049_WYG_165-7b>¶
　　眞濟王(廟初在舊城縣治之左蓋去思祠也崇寧/五年縣令管城宋氏移建東門内文廟之)¶
　　(東昌平管䝉/撰崔公祠記)有假其地貯穀者塵土盈庭夜夢神¶
　　責之曰吾之殿宇寧為爾倉儲乎令吾何處容身¶
　　耶其人覺即去穀祭謝焉又明嘉靖二十八年夏¶
　　月有州官命工織絹廊下諸匠寢食其中及夜聞¶
　　雲板自擊鐘自鳴者三衆悉避去　元至正十五¶
　　年明嘉靖二十五年胥重葺萬厯四十一年増建¶
　　廡樓崇禎十四年暨¶
<pb:KR2k0049_WYG_165-8a>¶
國朝康熙十四年復修嵗春秋仲月上戊日有司致祭¶
　又有李能祠即所遣攝虎吏孟完也元至元十五年¶
　邑人王士綱撰碑文¶
岳武穆王廟在南闗大士閣西舊在闗門外¶
國朝康熙二十一年縣令章經改建¶
鮑先生祠　祀漢司隸校尉鮑宣家于長子遺瓏在焉¶
　明𢎞治五年巡按御史蔣勛檄縣令孫璽建今廢¶
　屯留縣¶
<pb:KR2k0049_WYG_165-8b>¶
禹王廟在北三十里浮山巔一在南十五里李坊村¶
成湯廟在西八十里中村¶
張留侯廟在東十里水南里¶
魏孝文廟在西南九里嶷山巔宋宣和五年賜額英濟¶
　元至正三年修¶
慕容將軍廟在西八里慕容永之後名赤土隋文帝時¶
　為左金吾將軍倐天地黪黯晝夜不分者經旬赤土¶
　上疏極言時事遂北向剖腹出心天即清朗聞者流¶
<pb:KR2k0049_WYG_165-9a>¶
　涕上憫其忠勅立廟今圮¶
唐太宗廟二一在司徒村一在縣北一里河北村¶
唐明皇廟在東南二十五里元延祐元年重建¶
崔府君廟在東門内街北唐貞元二年建宋祥符八年¶
　重修¶
國朝順治五年又修¶
靈顯眞君廟在南門内元至治二年建明嘉靖十二年¶
　重修¶
<pb:KR2k0049_WYG_165-9b>¶
二仙廟在北二十里二神頭村有聖泉金大定二年建¶
　祀樂氏二仙女¶
　　按二仙縣李村人母感神光而誕幼有竒徳克孝¶
　　於家後徙壺闗紫團鄉因採靈芝遇風輕舉土人¶
　　立祠祈禱輒騐宋崇寜四年賜號真人宣和初賜¶
　　號沖惠沖淑二真人¶
八仙廟在西五里蓮花岡明嘉靖三十六年重修¶
三嵕廟在西北四十五里三嵕山巔舊傳羿射九烏於¶
<pb:KR2k0049_WYG_165-10a>¶
　此其神曰三嵕山之神又傳昔嵗大旱祀之即日大¶
　雨千里故潞境多立祠宋崇寜二十年封顯應侯賜¶
　額靈貺元至元十二年重修明洪武庚戌改稱三嵕¶
　山之神勅有司春秋二仲季夏致祭禱輒應青豫之¶
　境胥嚴祀焉明邑令韓復禮葺正殿五楹寢殿三楹¶
　兩廊舞樓暨齋房山門約二十四楹¶
國朝縣令屠直復重修撰記¶
白龍廟在東北二十里常村鎮宋宣和五年賜額義濟¶
<pb:KR2k0049_WYG_165-10b>¶
　侯元至元十一年重葺¶
龍潭廟在北二里河北村宋崇寜二年勅封惠應侯元¶
　至元二年重葺又東北三十里良材嶺西北八里河¶
　頭村胥有五龍廟¶
闗龍逢祠　魏地形志屯留縣有闗龍逢祠¶
韓太守祠在縣北祀宋隆徳府知府韓昭¶
　襄垣縣¶
三皇廟在西北五十里後村元初建¶
<pb:KR2k0049_WYG_165-11a>¶
商湯廟在南門外四十步¶
周文王廟在南二十里鹿臺山上¶
周公廟在五隂山宋景徳初追封周公旦文憲王建廟¶
　兖州春秋委長吏致祭明一統志相傳周公至此山¶
　隂霧五日¶
韓王廟在北十五里韓王山上¶
趙王廟在東北四十里趙王山上旁有邯鄲村世傳趙¶
　襄子過此一云趙主石勒駐兵於此¶
<pb:KR2k0049_WYG_165-11b>¶
甘羅廟二一在東北楊村後一在縣西河底村曰甘澤¶
　王廟旱禱必應明正統十三年重建馮顯宗撰記¶
魏孝文廟二一在北二十里五音山巔自代遷都洛陽¶
　往來駐蹕於此後人立廟一在縣西獅山北麓¶
慕容將軍廟在西南七里¶
李衛公廟在西北三十里囘轅店東山嶺¶
崔府君廟二一在西北三十五里韓莊唐初建¶
國朝康熙三十年重修一在縣治東南百步元元統元¶
<pb:KR2k0049_WYG_165-12a>¶
　年建¶
昭澤王廟二一在縣治東南百步唐懿宗時有焦道士¶
　得太一眞人法入洞修眞以奉洞神之祀没而配饗¶
　焉晉天福間禱雨獲應宋元歴封昭澤王衮冕南面¶
　如王者儀明洪武初改封龍洞神歳七月五日有司¶
　致祭正統癸亥邑人李濬撰禱雨感應碑嘉靖辛卯¶
　重修郝良臣撰記一在西北烏龍山上¶
䕶國顯濟王廟在送返村嵗三月十五日驛丞致祭¶
<pb:KR2k0049_WYG_165-12b>¶
昭惠靈顯王廟在靖朔門内¶
䕶國靈貺王廟在南李信村嵗六月六日驛丞致祭¶
渤海龍王廟在西北三十里莊裏村山峻泉甘邑中勝¶
　地¶
堯祠　見魏地形志¶
五音山神祠　見魏地形志¶
二仙祠在北十里白石梯西麓¶
劉文安公祠在儒學前祀明禮部尚書劉龍¶
<pb:KR2k0049_WYG_165-13a>¶
　潞城縣¶
三皇廟在北合室村春秋二仲上戊日致祭¶
禹王廟舊在縣南大禹山今移城内春秋二仲有司致¶
　祭¶
湯王廟在北續村¶
三仁廟在東北二十里　至元六年秋七月詔封㣲子¶
　仁靖公箕子仁獻公比干加封仁獻忠烈公廟舊以¶
　箕子比干配享箕子被髮如奴坐於左比干𤣥冠坐¶
<pb:KR2k0049_WYG_165-13b>¶
　於右後神像訛舛元時邑人楊漢清正其服位撰記¶
　云上黨北五十里地曰㣲子嶺前古立祠山下有故¶
　墟曰宋城¶
靈顯王廟在縣北微子嶺相𫝊李衞公居此故邑人崇¶
　祀之　唐立武成王廟衞公為十哲祀於堂上宋元¶
　因之　後晉髙祖初有陰助晉封王爵謚曰靈顯邑¶
　人楊義方撰碑文宋紹聖初重修邑人張仙撰記曰¶
　先是英公鄂公立像以侍非禮也令谷君命為别室¶
<pb:KR2k0049_WYG_165-14a>¶
　祭之元符元年副使吕升卿謁祠下撰記宣和二年¶
　加贈靈澤金明昌三年重修太和二年進士王陛臣¶
　撰記　元封衞國公李靖制隆徳府潞城縣㣲子嶺¶
　廣徳廟靈顯王北破突厥繇太原出定襄斯民嵗嵗¶
　奉祀不怠雨暘之祈捷若響應可特封靈澤王又東¶
　北神頭村有李衞公廟¶
三嵕廟在西史迴村春秋二仲上戊日有司致祭儀如¶
　名宦五月朔日六月六日民間私祀¶
<pb:KR2k0049_WYG_165-14b>¶
盧醫廟在南十餘里盧醫山上廟垣壁柱瓦胥以石為¶
　之遠近病者詣廟致禱包黄紙壓香爐下禱畢紙包¶
　角動開視得紅丸病即愈白丸數日可愈病不治者¶
　無藥再三瀆即與黑丸服之無益廟門夜有二黑虎¶
　守之山頂有風洞殊邃土人旱則往祈風夏秋旱祈¶
　西北風冬春旱祈東南風取其方之土而供之風雨¶
　隨至¶
李衞公廟在東北三十里見一統志¶
<pb:KR2k0049_WYG_165-15a>¶
龍王廟在東門内縣令張士浩重修¶
風洞廟在北南馬村¶
　黎城縣¶
馮將軍廟在戚里店墓前祀前漢右將軍馮奉世¶
曹王廟在曹莊歴代𫝊祀明王懐逺有重修魏王祀訖¶
唐明皇廟在南堡村¶
李衞公廟在宋家莊¶
靈澤王廟在縣治西南土人名西廟¶
<pb:KR2k0049_WYG_165-15b>¶
昭澤焦龍王神廟在西北百里隴阜山山半神生於襄¶
　垣修真於隴阜有洞名昭澤龍洞¶
明靈王廟在白官莊嵗三月三日居民致祭¶
廣禪侯廟在路堡村¶
純淑真君廟在繡屏山祀元仙姑李氏能前知終老繡¶
　山之巔因立祠祀焉明初賜號純淑真君¶
䕶國永進君廟在東嶽廟後土人稱東神失姓氏按仙¶
　釋𫝊隱於黎之東山能驅雷雨報善惡後仙化土人¶
<pb:KR2k0049_WYG_165-16a>¶
　函於匣不敢啓視視則龍見勅封今爵有司嵗祀¶
暈山聖母廟在東北善業村¶
三仙廟在彭莊相𫝊彭祖寓豐川村就三仙女學道得¶
　養生術於此¶
北極神廟在東北二十里金牙山舊有廟百楹祀玉皇¶
　紫㣲列曜諸神宋太平興國三年重建元至元十三¶
　年重修今圮¶
嵐山神廟在西二十里嵐山下廟旁有泉金大定間建¶
<pb:KR2k0049_WYG_165-16b>¶
　明洪武三年改稱嵐山之神春秋二仲上戊日有司¶
　致祭¶
風洞神廟在西南三十里漳水北神能宣氣布和故嵗¶
　祀焉¶
靈源聖井廟在東北二十里長垣里河之南井水清徹¶
　遇旱取水禱雨即應宋崇寧四年封靈應侯賜額惠¶
　應元至元十七年重修明洪武三年改稱靈源聖井¶
　之神春秋二仲上戊日有司致祭又長寜村有行祠¶
<pb:KR2k0049_WYG_165-17a>¶
三嵕廟在西仵村¶
大乗山神廟在東南八里¶
龍王廟在三皇山又上臺壁有黑龍王廟¶
媧皇聖母祠在戚里店三月十八日居民致祭¶
潞子祠在東南十五里潞祠山祀潞子嬰兒　宣公十¶
　五年六月癸夘晉師滅赤狄潞氏以潞子嬰兒歸按¶
　左氏狄有五罪罪在其相鄷舒而潞子不與焉至今¶
　山曰潞祠蓋因廟名也宋縣尉韓固有記¶
<pb:KR2k0049_WYG_165-17b>¶
李忠烈祠在東闗名養裕流冦入邑戰没於陣黎人感¶
　之建祠¶
　壺闗縣¶
大禹廟在辛村元延祐六年建¶
唐太宗廟在南十里四家池嵗六月二十四日有司致¶
　祭¶
李衛公廟在北闗廂元至元十六年建¶
崔府君廟在南闗廂順治十六年縣令朱輔徙建西南¶
<pb:KR2k0049_WYG_165-18a>¶
　山¶
真澤二真人廟在東南八十里神郊村按二真人樂氏¶
　女㣲子之後本屯留李村人後徙紫團鄉益陽里因¶
　採靈芝遇風而昇土人立祠祈禱悉應祠東南幽谷¶
　間曰櫻桃掌有真人父母墓其碣署唐乾寧甲寅嵗¶
　紀父母姓氏時真人降神於巫命改塋兆宋大觀三¶
　年秋旱守臣禱之而雨丐奏仙號以旌嘉應政和辛¶
　夘夏四月丙辰勅封真人之號長曰沖惠次曰沖淑¶
<pb:KR2k0049_WYG_165-18b>¶
　廟額曰真澤大建祠宇凡百餘楹縣令李元儒撰封¶
　號記金末傾圯元至元五年重修上黨宋渤撰記¶
　金陵川趙安時二仙祠記宋崇寧間西夏弗靖軍旅¶
　乏食忽二女子鬻飯救度錢無多寡皆令饜飫軍將¶
　舉奏遂加封號¶
北極廟在南四十里栢林村邑人楊竒記¶
風穴廟在東北二十里王嶺村宋淳化三年建廟西有¶
　石穴深不可測有風氣人以為神嵗四月四日有司¶
<pb:KR2k0049_WYG_165-19a>¶
　致祀¶
三老祠　祀漢壺闗三老舊在崇賢村有墓順治間縣¶
　令朱輔移建城中春秋致祀¶
　　按顔師古註三老茂云荀悅漢紀稱令狐茂及考¶
　　漢紀止云壺闗三老并失茂字又後漢書郡國志¶
　　引上黨記亦云令狐徵君隱城東山中距郡六十¶
　　里即武帝末年上書訟戾太子寃者也詳具襄垣¶
　　劉龍碑記¶
<pb:KR2k0049_WYG_165-19b>¶
白馬祠　劉公祠　魏地形志壺闗城有二祠¶
五龍祠　魏地形志壺闗有五龍祠¶
杜四輔祠在縣南林青村祀明四輔杜斆¶
　平順縣¶
伏羲廟在東五馬里¶
神農廟今廢梅之尹有詩¶
大禹廟三一在侯壁一在三池北一在東禪南¶
湯王廟二一在東禪南一在樂頭村¶
<pb:KR2k0049_WYG_165-20a>¶
廣武君廟在廣衷里漢初趙王歇封李左車為廣武君¶
　韓信定趙用其策下燕破齊没葬東禪里東山上土¶
　人立祠¶
夏王廟在豆口里隋末竇建徳起兵漳南得元圭大鳥¶
　之瑞其臣賀曰此天所以賜大禹也改國號夏唐太¶
　宗擒之斬於市歸葬於豆峪村西山下¶
李衞公廟　躭車遷王莊三村胥建¶
崔府君廟在東闗¶
<pb:KR2k0049_WYG_165-20b>¶
二仙廟在東五馬里祀樂氏二仙¶
三嵕廟在南闗東南康熙辛亥縣令林堯光禱雨有應¶
　立碑¶
九天聖母廟在東峪里宋元符三年建¶
五龍廟在張井里祀長治五龍山神又有蒼龍王廟在¶
　張井里　東禪北里有龍王廟相𫝊里民乏水夢龍¶
　王指此地掘井果得泉立廟¶
甘露王廟在石灰里¶
<pb:KR2k0049_WYG_165-21a>¶
風王廟在遷善里¶
明山大王廟在安善里¶
夏公祠在舊文廟東明嘉靖間兵科給事中夏言勘平¶
　順青羊之亂議立縣治邑人祀之明末祠廢¶
汾州府¶
　汾陽縣¶
三皇廟在縣治西南明永和王廢府¶
軒轅廟在東北三里故顯村¶
<pb:KR2k0049_WYG_165-21b>¶
昌寧公廟在東南三里土人名臺駘神廟唐貞元九年¶
　建令狐楚撰碑文金大定十三年禱雨有應王遵古¶
　記¶
三義廟在南郭祀蜀漢昭烈帝闗忠義侯張桓侯康熙¶
　四十八年修¶
張忠確公克戩廟　宋宣和七年守汾州靖康元年城¶
　陷巷戰歸自引决金將奉其屍禮葬於後園羅拜設¶
　祭為立廟¶
<pb:KR2k0049_WYG_165-22a>¶
畢宿廟在城北一里宋景徳初建金泰和元年重修許¶
　安仁記　星野志曰汾在天文參度下入分二之餘¶
　兼畢分一之餘畢宿之祀或因此或謂畢好雨汾地¶
　苦旱故祀之¶
潤濟侯廟二一在白彪山麓始為賀魯將軍祠後魏嘗¶
　屯兵山下有馬跑泉今疏其流溉田數十頃宋崇寜¶
　間榜永澤廟宣和元年勅封潤濟侯知汾陽軍事周¶
　煒記明洪武十一年改號白彪山馬跑泉之神有司¶
<pb:KR2k0049_WYG_165-22b>¶
　春秋致祭萬厯十二年州守白夏¶
國朝康熙十五年縣令崔秉政胥重葺一在城皷樓北¶
　街¶
文湖神廟在瀦城村文湖堤上有唐令狐楚碑宋崇寜¶
　間没於汾金同知汾陽軍節度使事雷志記明崇禎¶
　十年重修¶
聖仙廟在東郭人美廂相傳仙號長命女漢武帝時仙¶
　去宋開寳甲午仲夏八月或得一絶云吾本西河一¶
<pb:KR2k0049_WYG_165-23a>¶
　女仙數年離亂在蓬巔故臨福地遺仙蹟不朽流傳¶
　萬萬年又掘地得碑書仙降二字勢若游龍瑩如白¶
　玉衆因䖍請乩書云瑤池靈官自是大啓祠宇禱雨¶
　祈嗣輒應將雨碑輒先潤明永樂辛卯正統四年胥¶
　重葺崇禎丁丑進士曹良直鑱詩於石¶
國朝康熈二十七年又重葺¶
后土廟在東五里望春村¶
西嶽廟在城南元至大二年建¶
<pb:KR2k0049_WYG_165-23b>¶
國朝康熈四十六年重修　唐天文志鶉首實沈其神¶
　主華山太白位焉實沈參神也為汾分野所應故立¶
　西嶽廟¶
黑龍廟在南門外移西壇巷康熈三十七年重修¶
項槖祠在西三十里史記槖七嵗為孔子師¶
三賢祠　史記六國表文侯受經子夏儒林傳云子夏¶
　居西河田子方段干木胥受業明嘉靖三年王崇慶¶
　廢老子宫建子夏祠二十八年知州李當重修¶
<pb:KR2k0049_WYG_165-24a>¶
子夏祠在北大相里元樊宗英建明萬厯十二年州守¶
　白夏重修明一統志云在謁泉山下子夏退老西河¶
　山有石室後人立祠扁曰卜山書院後於學宫西偏¶
　創立書院仍名卜山春秋仲月上戊日致祭¶
汾陽王祠在小相堡内唐寳應元年賜郭子儀爵汾陽¶
　王廣徳二年為河東節度使懐恩將士聞之皆曰吾¶
　輩從懐恩為不義何面目見汾陽王後如汾州衆咸¶
　鼓舞涕泣明萬厯十三年知州白夏改佛寺建祠四¶
<pb:KR2k0049_WYG_165-24b>¶
　十三年同知楊伯柯復建城南西壇巷侍郎王緝撰¶
　記春秋二仲致祭¶
狄武襄公祠在西門内大街城北十里劉村有墓宋翰¶
　林學士王珪撰神道碑銘¶
　　按公西河人宋仁宗時西捍靈夏南平邕州多雋¶
　　功熙寜初神宗命取青畫像入禁中御製祭文遣¶
　　使齎中牢祀其家墓之旁建寺以守曰奉親顯慶¶
　　寺元至正丙午右轄趙公立信肖像建祠學士木¶
<pb:KR2k0049_WYG_165-25a>¶
　　寅撰記¶
崔刺史祠在城内祀唐汾州刺史崔𢎞禮有遺愛故立¶
　祠¶
忠孝祠在南郭廂祀明都御史辛彦博長清令田耔後¶
　并祀登州府知府嚴泰¶
黄太僕祠在府治東祀¶
國朝知府黄廷相姜瓖之變殉節¶
　平遙縣¶
<pb:KR2k0049_WYG_165-25b>¶
帝堯廟在北門外髙丘上　堯年十有三佐帝摯封植¶
　受封於陶宋熙寧元年七月知濮州韓鐸言堯陵在¶
　本州雷澤縣穀陵山陵南有堯母慶都靈臺廟請勅¶
　本州春秋致祭¶
國朝縣令王綬始創建中殿祀堯母慶都氏洞上建閣¶
　祀伏羲神農黄帝嵗以春秋上丁有司肅祀表其坊¶
　曰帝堯陶唐氏廟¶
湯王廟在朱坑村¶
<pb:KR2k0049_WYG_165-26a>¶
周卿士廟在上東門内相傳周宣王時北伐玁狁師次¶
　邑境築臺講武後没於此今上東城北隅有臺門外¶
　有墓廟建墓西額曰周太師宋宣和間縣令李說改¶
　周卿士廟明景泰增修嘉靖十三年重修雷潔記萬¶
　厯四十六年縣令楊廷謨重建撰記¶
介子推廟在西門外髙丘上并祀狐突卜子夏田子方¶
　每嵗七月十三日賽祭¶
子夏廟在南岳壁村元至正間建又縣東龎莊里西閻¶
<pb:KR2k0049_WYG_165-26b>¶
　村胥建¶
灌嬰廟在嬰溪髙祖征陳豨時駐兵於此後以禱雨靈¶
　應封利潤侯神像雄猛垂紳執笏冠皮弁并祀其夫¶
　人¶
王凌廟二一在東五十里麓臺山漢王司徒允子也仕¶
　魏官太尉封南鄉侯謀討司馬氏不克死焉鄉人私¶
　葬麓臺立廟祀之後以禱雨靈應封潤濟侯一在清¶
　虚觀左¶
<pb:KR2k0049_WYG_165-27a>¶
河神廟在惠濟橋北¶
源神廟在東南永泉里金大定三年建春秋上巳日致¶
　祭明嘉靖末廢萬厯四十五年縣令楊廷謨修復¶
應潤侯廟四一在超山廟有井池乃禱雨取水處也宋¶
　宣和元年縣宰余彦和狀聞勅賜廟額彦和撰記金¶
　大定十二年重建郭明濟撰記元至元乙酉重修張¶
　翼撰記大徳四年祈雨靈應武亮撰記一在南門外¶
　一在西陂村一在東泉村¶
<pb:KR2k0049_WYG_165-27b>¶
龍王廟在下東門外河西髙丘上¶
靈顯真君廟二一在縣治東一在縣治南¶
　介休縣¶
介神廟在城西路北又綿山北有綿山神廟　左傳晉¶
　侯賞從亡者介之推不言禄禄亦弗及與其母偕隱¶
　遂隱而死晉侯求之不獲以綿上為之田曰以志吾¶
　過且旌善人　月令廣義晉文哀介子之死禁烟三¶
　日寒食節始於此　後漢志界休有界山有綿上聚¶
<pb:KR2k0049_WYG_165-28a>¶
　注云界山推焚死之山故太原俗有寒食　宋史繩¶
　祖學齋呫嗶天禧元年封汾州介之推廟為潔惠侯¶
　　列仙𫝊介子變姓名為王光於東海賣扇今縣南¶
　四十里有綿山相傳介子隱處宋張商英有題介公¶
　廟詩并序¶
田子方廟在仙臺土人訛虸蚄廟每嵗禱祀蟲不為災¶
　　按汾乗載子方與卜子夏段干木號三賢想昔之¶
　　好義者建祠於兹後人不覈徒以子方與虸蚄音¶
<pb:KR2k0049_WYG_165-28b>¶
　　相合而又冠以田遂置二賢不道而子方之名獨¶
　　以訛顯今廟像尚三其冕而旒則後人附㑹而新¶
　　之也門額有三賢字其字跡斷落猶可尋云¶
樊王廟在東南二十里樊王村祀漢樊噲¶
秦王廟二一在東南崇賢村唐太宗討劉武周曽駐兵¶
　於此故立廟一在温村¶
助國聖母廟在西十里官路北唐初太宗討劉武周糧¶
　運弗繼有耕女餽濁酒脫粟飯數日太宗即位訪諸¶
<pb:KR2k0049_WYG_165-29a>¶
　境内弗獲貞觀十五年勅封助國聖母建廟奉祀元¶
　大德七年地震廟圯明正徳十年修復¶
源神廟在東南狐岐山鸑鷟泉上宋至道中建祀堯舜¶
　禹三聖¶
摩斯廟在南城南村¶
昭濟聖母廟在東石屯村灰柳泉上明洪武十七年建¶
康太尉廟在下莊村東即唐康深廟¶
郭有道祠在北闗東路北郭家村有故宅祠舊在墓前¶
<pb:KR2k0049_WYG_165-29b>¶
　祠堂饗堂各三楹明隆慶三年縣令劉旁建祠門一¶
　楹廊屋六楹二十四年冬縣令史紀重修給守者粟¶
　月三斗¶
國朝康熈二十六年增建捲棚三楹¶
文潞公祠在北闗東路北宋史本傳彥博立朝端重顧¶
　盻有威寅亮四朝為國元老又至和中彦博為相請¶
　建家廟事下太常議蘇頌以為禮大夫士有田則祭¶
　無田則薦請依封爵之令為之等差錫以土田然後¶
<pb:KR2k0049_WYG_165-30a>¶
　廟制可議若猶未也請按唐賢寢堂祠饗儀止用燕¶
　器常食而已¶
太岳山祠　魏地形志介休縣有太岳山祠¶
　孝義縣¶
大禹廟在司馬村元大徳九年建¶
魏文侯廟在縣治南元中統三年建土人傳廟中臺為¶
　文侯㸔河樓明洪武成化𢎞治正徳嘉靖間繼修¶
　墓在縣西五里有唐楊仲昌宋謝景初二碑¶
<pb:KR2k0049_WYG_165-30b>¶
段干木廟二一在長興村一在北船頭¶
樊妃廟在魏文侯廟東舊有廟在樊家莊相傳妃即村¶
　人¶
昭烈廟在東門内¶
尉遲公廟在尉家莊¶
天經地義廟在縣西下坊祀孝子郭巨鄭興又清義村¶
　有郭巨廟¶
可汗廟在西百六十里上殿山甃甓為龕塑突厥可汗¶
<pb:KR2k0049_WYG_165-31a>¶
　像旁塑可汗夫人碑稱唐時突厥可汗前又一龕土¶
　人稱神妹初妹欲居此山可汗不許乃入北山即今¶
　之姑姑塔妹欲其山多花而無樹可汗欲使其山多¶
　樹而無花說近俚¶
太保廟在吐京山¶
中嶽廟在城西南元至正十年韓安建¶
南嶽廟在城東南元延祐五年邑人郭海建¶
西嶽廟在城西元至大元年邑人蘇惟中建明縣令劉¶
<pb:KR2k0049_WYG_165-31b>¶
　令譽重修¶
魏王廟在南樊家莊¶
河神廟在城南明嘉靖中建¶
水母廟在西張家莊¶
栢王廟在西仇家莊¶
五道廟在西臨水村¶
横山廟在西上吐京¶
栢山廟在西兌九峪¶
<pb:KR2k0049_WYG_165-32a>¶
黑龍廟在西南陽村又縣南吳屯村有龍天廟¶
可汗龍王廟在西南馬邑村¶
總司聖母廟　明田芳有記¶
三賢祠在魏文侯廟西明萬厯十三年增修¶
賀魯神祠在郭村祀北魏賀魯將軍¶
岳瀆神祠在東盧家莊元大徳間建明正統中修¶
　臨縣¶
濟瀆廟在東南五里明正統七年嵗大旱縣令郭元遣¶
<pb:KR2k0049_WYG_165-32b>¶
　僚屬往濟源致禱霖雨隨降累嵗大熟因立廟教諭¶
　欒舉撰記¶
崇應侯廟在北六十里紫金山上旱禱有應勅封浮濟¶
　大王土人名三石郎一云石勒祠嵗六月十五日致¶
　祭¶
趙相公廟在南七十里郝家塔村神姓趙氏宋元豐四¶
　年帥臣孫永因祈禱有應奏封明靈侯元符初征西¶
　夏進築堡寨有神助河東路經略安撫使林希特奏¶
<pb:KR2k0049_WYG_165-33a>¶
　加封明靈公詳具西征禱應克㨗碑¶
　　按五代時趙瑩字元暉華隂人事晉髙祖為翰林¶
　　學士承㫖戸部侍郎同中書門下平章事累拜中¶
　　書令出為晉昌軍節度使開封尹契丹滅晉從北¶
　　行没於幽州其子䕶喪南歸經此後宋將西征屢¶
　　有靈應因立廟祀焉¶
劉王廟在劉王溝相傳劉淵引兵過此土人立廟¶
黑龍廟在西闗有泉出殿址下六月十八日致祭¶
<pb:KR2k0049_WYG_165-33b>¶
聖母廟在賢良坊西神像一男一女七月初二日祭¶
湫神祠舊在東闗外石堤上明萬厯中縣令常時芳建¶
　後圯於水移建東城下¶
國朝康熙二十三年復圯於水設主東城樓上夏至日¶
　致祭¶
水神廟在東城樓上嵗四月七日祀金龍四大王三月¶
　六日祀張大明王夏至日祀湫河神¶
三姑廟在漢髙山上相傳漢髙祖征陳豨駐兵於此隨¶
<pb:KR2k0049_WYG_165-34a>¶
　駕三宫娃留駐山中修真得道因立祠祀之邨落特¶
　盛¶
　石樓縣¶
臺駘神廟在南三里翠金山上¶
夷吾廟在東南四里屈產泉崖上縣東有夷吾館夷吾¶
　橋遺蹟¶
漢髙祖廟在西三十里團圓山頂¶
岱嶽廟在南闗東南元劉智賈琬等建右崔府君廟左¶
<pb:KR2k0049_WYG_165-34b>¶
　華池廟平遙李思撰記¶
法師廟在西南五里王村髙峰上祀薩真人嵗以七月¶
　八日祀　倪岳正祀典疏曰崇恩真君姓薩氏諱堅¶
　西蜀人宋徽宗時嘗從虛靖天師張繼先及王侍宸¶
　林靈素傳道法累有靈驗而隆恩真君則玉樞火府¶
　天將王靈官也又嘗從薩真君傳符法永樂中有杭¶
　州道士周思得以靈官之法顯乃於禁城西建天將¶
　廟及祖師殿宣徳中改大徳觀封薩真人為崇恩真¶
<pb:KR2k0049_WYG_165-35a>¶
　君王靈官為隆恩真君成化初改觀曰宫加顯靈二¶
　字四季更袍服三年一小焚化十年一大焚化又復¶
　易新製珠玉錦綺嵗萬夀節正旦冬至及二真君示¶
　現日皆遣官致祭¶
　永寧州¶
比干廟在吕梁山上　九域志石州有比干山比干祠¶
　禱驗¶
狐偃廟在東百里劉王㟦¶
<pb:KR2k0049_WYG_165-35b>¶
漢髙祖廟距州治一百十里漢髙山上舊傳髙祖大破¶
　林胡於晉陽追至離石復破之後人立廟下有仙姑¶
　祠或以為從行宫人¶
漢武帝廟在北百六十里宋五禮新儀祀漢世宗孝武¶
　皇帝於永興軍以大司馬大將軍長平桓侯衞青驃¶
　騎將軍冠軍景桓侯霍去病配舊志云帝北伐駐軍¶
　於此故立廟¶
魏孝文廟在東北百四十里孝文山上有碑一長丈餘¶
<pb:KR2k0049_WYG_165-36a>¶
　廣盈五尺剝蝕不可讀舊傳魏孝文居馮太后喪避¶
　兹山不食者三日羣臣固請還宫因以名山¶
祖逖廟在西北三十里馬頭山上有碑¶
陳希夷廟在北二里三陽山上　希夷先生亳州人隱¶
　華山化形蓮花峰下世傳羽化後神遊石州居三陽¶
　之嶺有女奴日饋飯食忽陜右人過見而拜之貽以¶
　詩曰古洞巖前碧水流白雲繚繞鳯山頭幾年不見¶
　先生面今見先生在石州遂蟬蛻於此山舊有廟元¶
<pb:KR2k0049_WYG_165-36b>¶
　季燬於兵明洪武甲子道人王混然張仲謙重建祠¶
　許孟和撰記天啓七年守雍丘趙彦重修置祭田百¶
　三十畆而免其税¶
龍王河神廟在州治西城上六月六日致祭¶
思鄉廟在西九十里吳堡津東原¶
黑龍王廟在州治北¶
元濟廟在州治北¶
孫真人祠在州治西南¶
<pb:KR2k0049_WYG_165-37a>¶
靈濟祠在南城外即華真君廟漢神醫明進士于坦建¶
　天啓丁卯州人王文清重修崇禎庚午復建寢宫三¶
　楹撰記¶
昭濟聖母行祠在扁斗山月窟泉側古碑云舊有海眼¶
　與晉源聖母懸甕山相通因建祠¶
莊麟祠　永寜州臨縣鄉民也暑浴於河見大鯉困網¶
　中軒鬐若訴麟憐而脫之鯉作囘顧狀躍波而逝後¶
　麟隴上假寐夢秀士騎從甚都揖麟曰予徳子甚已¶
<pb:KR2k0049_WYG_165-37b>¶
　請於家君將以妹室子幸勿辭麟瞿然謝秀士曰子¶
　不憶河上之鯉耶予乃禹門龍王第三子也化魚出¶
　遊為漁所困㣲子將鱠於市矣舍妹明艶真堪作逑¶
　子何拒之深也麟聞之心惴曰水府路殊䝉君厚意¶
　是速僕之死也敢辭秀士恚因出水晶一顆贈麟曰¶
　倘魃為虐子以此禱甘雨可立致也及寤而水晶在¶
　遇旱輒效號曰雨師莊老凡州縣贈遺皆却焉遠近¶
　甚徳之¶
<pb:KR2k0049_WYG_165-38a>¶
國朝順治初年七十餘殁前三日復夢秀士曰君數將¶
　盡水晶應見還麟探懐予之秀士曰子仁且介當廟¶
　食兹土土人立祠河干顏曰放鯉肖麟像其中禱猶¶
　騐焉¶
劉刺史祠在州西北五十里馬頭山北祀晉并州刺史¶
　劉琨¶
忠烈祠在州治北¶
　寜鄉縣¶
<pb:KR2k0049_WYG_165-38b>¶
文昌廟在縣治東康熙二十六年縣令龔應霖建¶
五龍廟在城西街¶
龍天廟在南門外¶
楊公祠在南郊外祀邑令武陵楊正達¶
大同府¶
　大同縣¶
孔子廟　北魏太和十三年秋七月立孔子廟於京師¶
　十六年二月帝臨宣文堂授策孔子崇文聖之謚既¶
<pb:KR2k0049_WYG_165-39a>¶
　而齊中書省親拜祭於廟改謚宣尼曰文聖尼父告¶
　謚孔廟¶
　　按州縣　孔子廟宋慶厯後始遍天下兹因古廟¶
　　錄之¶
潤濟侯廟　元單鵠記大同西郭外十里有山曰雷公¶
　有廟亦曰雷公¶
武廟在府治東北¶
李王廟在府治東北隅¶
<pb:KR2k0049_WYG_165-39b>¶
岳武穆廟在東甕城¶
魏孝文帝祠　唐開元二十一年雲州有故魏明堂遺¶
　跡於其上置祠堂有司享祭¶
勸忠祠在府治東¶
安輯祠在府治東¶
　懐仁縣¶
北嶽行祠在西南六十里金仙山上¶
張總管祠　祀唐朔方節度使張仁愿以築三受降城¶
<pb:KR2k0049_WYG_165-40a>¶
　有扞禦功故祀之¶
闗帝廟在縣治西元延祐中有大賈渡江遇風舟將覆¶
　賴神祐以全始立祠丁字街明萬厯三年重建¶
火龍王廟在縣治東南旱禱有應又東闗有龍王廟¶
　山隂縣¶
風神廟在縣治東通志在城南十五里忠烈州故城西¶
　北隅¶
龍王廟三一在城北黄花崗一在南門外一在城西南¶
<pb:KR2k0049_WYG_165-40b>¶
　辛寨村¶
聖母廟在縣治東¶
北嶽祠在西南四十里化悲巖旱禱有應¶
王文端公祠在文廟西立朝大節詳鄒元標墓碑¶
　應州¶
神農廟在東龍首山舊傳唐神醫李愈建¶
三靈廟在東南大石村祀唐李晉王克用宋將楊業元¶
　韓元帥浩明洪武十年建¶
<pb:KR2k0049_WYG_165-41a>¶
北嶽廟在西門右明洪武二十七年建萬厯十年修¶
古龍王廟在南闗舊傳唐置州時建明萬厯二十五年¶
　災重建¶
元武廟在州北城上初為拱極樓明成化十六年千戸¶
　劉鑑建廟作鎮嘉靖丙辰州守徐衡萬厯元年州守¶
　吴守節增修¶
國朝康熙六十年州守章𢎞重葺規模宏敞¶
天神廟在西門外¶
<pb:KR2k0049_WYG_165-41b>¶
二聖廟在西門外¶
文昌祠一曰天王祠在古舊城帥府東北唐李衞公建¶
　相傳晉王克用母禱於祠忽壁裂金甲神人躍出遂¶
　生克用¶
忠肅祠在州治南金大定二年勅建祀金道國公康公¶
　弼¶
名儒祠在州治西南元泰定間祀金進士曹之謙¶
聖母祠在州治西霍家巷南舊傳唐明宗母建明萬厯¶
<pb:KR2k0049_WYG_165-42a>¶
　二十年重修¶
　渾源州¶
北嶽廟在南二十里恒山上　虞書傳冬祀幽都恒山¶
　貢兩伯之樂焉舞齊落歌曰縵縵　北魏太武帝太¶
　延元年春祀恒山建祠山上置侍祠九十人宣武帝¶
　景明元年災　唐開元元年封安天王(一云天/寳五載)　宋¶
　制立冬日祭北嶽於定州北嶽祠大中祥符四年加¶
　號安天元聖帝又加上五嶽后號北曰靖明遣官祭¶
<pb:KR2k0049_WYG_165-42b>¶
　告樂歌云仰止靈嶽鎮於朔方增崇懿號度越彜章¶
　祗薦嘉樂式陳令芳永資純佑國祚蕃昌　政和中¶
　親祭北郊祀北嶽於壇第一龕　紹興中望祭北嶽¶
　位樂歌瞻彼芒芒曰北之常既髙既厚廼紀廼綱薦¶
　鬯伊始靈祗孔將元服鐵駕覽此下方　元至元二¶
　十八年二月晉號安天太貞元聖帝　元統初揭傒¶
　斯奉㫖祀北嶽　元制北嶽旗黑質赤火熖脚繪神¶
　人冠七梁冠紅襴皂袍綠裳白中單素蔽膝執圭¶
<pb:KR2k0049_WYG_165-43a>¶
　　明洪武三年詔更號北嶽恒山之神¶
　國朝順治八年遣官致祭¶
　諭祭文曰惟神亘窿朔漠巍奠冀方上應元樞俯臨函¶
　　夏朕誕膺¶
天命祗荷神庥特遣專官用申殷薦惟神鑒焉十七年二¶
　　月初四日刑科都給事中粘本盛奏請正北嶽祀典¶
　　略云俗傳恒山之石飛至正定曲陽縣遂移祀曲陽¶
　　實為荒唐不經夫辨方正位渾源於四嶽為正北曲¶
<pb:KR2k0049_WYG_165-43b>¶
　　陽稍在其東¶
　國家建都於燕曲陽在¶
　神京之南渾源在¶
　神京之北且其洞巖聳邃信神靈之所窟宅既稱北嶽¶
　　而禋祀弗及允為缺典伏乞¶
　睿鑒勅部酌議行二月十六日禮部議奏科臣疏誠有¶
　　所見隨奉¶
　㫖依議改祭恒山繇是靈山顯位克復厥舊虞廷柴望¶
<pb:KR2k0049_WYG_165-44a>¶
　　於兹再舉實為¶
　聖朝鉅典云十八年遣官致祭康熙二十一年遣官致¶
　　祭¶
　諭祭文曰維神聳靈天府拱峙京畿位重樞垣勢尊函¶
　　夏朕祗承神祐疆宇蕩平特遣專官用申殷薦惟神¶
　　鑒焉二十三年遣官致祭¶
　諭祭文曰惟神乾門應位坤軸蟠靈拱衞京畿綱維函¶
　　夏朕欽承泰運時邁省方肅若舊章專官致祭惟神¶
<pb:KR2k0049_WYG_165-44b>¶
　　鑒焉二十七年遣官致祭¶
　諭祭文曰惟神冀方作翰畢昴儲精乾道資功坤儀馮¶
　　徳朕纘承¶
祖宗丕基䖍恭明祀兹以¶
皇祖妣孝莊仁宣誠憲恭懿翊天啟聖文皇后神主升袝¶
太廟禮成特遣專官用申秩祭惟神鑒焉三十六年遣官¶
　　致祭¶
　諭祭文曰惟神徳居坤位雄峙朔方静鎮遐陬環拱北¶
<pb:KR2k0049_WYG_165-45a>¶
　　極朕以勦除狡冦三履遐荒期掃邊塵乂安中外今¶
　　者祗承神佑塞北永清用告成功專官秩祀惟神鑒¶
　　焉四十二年遣官致祭¶
　諭祭文曰惟神秀峙冀州巍臨代郡拱衞京輔奠定坤¶
　　維朕祗承休命統馭寰區夙夜勤勞殫思上理歴兹¶
　　四十餘載今者適届五旬海宇昇平民生樂業見輿¶
　　情之愛戴沛下土之恩膏特遣專官䖍申秩祀尙憑¶
　　靈貺益賜蕃禧佑我國家共登仁壽神其鑒焉四十¶
<pb:KR2k0049_WYG_165-45b>¶
　　七年¶
　御書化垂悠久扁遣官齎送敬懸殿内五十八年遣官致祭¶
　諭祭文曰惟神秉兹恒徳鎮彼朔方長閟靈符永為國¶
　　瑞朕纘承¶
祖宗丕基䖍恭明祀兹以¶
皇妣孝惠仁憲端懿純徳順天翼聖章皇后神主升袝¶
太廟禮成特遣專官用申秩祭惟神鑒焉雍正元年遣官¶
　　致祭¶
<pb:KR2k0049_WYG_165-46a>¶
　諭祭文曰惟神標鎮冀方鍾靈北陸綱維坤軸拱衞神¶
　　京朕纘受丕基新承景命竊念¶
皇考膺圖以來百靈効順四海從風坐享昇平六十餘載¶
　　兹當嗣位之始宜降祀享之儀特遣專官䖍申昭告¶
　　惟冀時和嵗稔物阜民安淳風徧洽乎寰區厚徳長¶
　　敷於率土尙其歆格鑒此精誠¶
　東嶽廟在東門外唐開元間州人馮安建¶
　孟姜女廟在東北龍角山上相傳秦時築城姜泣城墮¶
<pb:KR2k0049_WYG_165-46b>¶
　　後人立廟¶
　龍王廟在西門外順城街¶
　律吕神祠在北五里神谿孤石上北魏時建相傳金泰¶
　　和元年六月望𢎞州人張珪晩憇石上有神人空中¶
　　言曰律吕律吕上天勅汝此月二十五日行硬雨語¶
　　畢騰空而去珪至家徧語隣村人使速收麥未及收¶
　　者輙敗事聞朝廷遣使致祭元至元六年重修東昌¶
　　教授麻治撰記明成化間重葺¶
<pb:KR2k0049_WYG_165-47a>¶
太白祠在嵫窯峽東崖上有太白手書壯觀二字明成¶
　化十年府倅鮑克寛建¶
孫真人祠在城隍廟東¶
二神祠在州東街明成化初建祀闗聖二郎神¶
　靈丘縣¶
魏文成帝廟在東二十里記云文成帝征慕容垂師還¶
　牧馬於此後人立廟¶
南嶽齊聖廣祐王廟　元董恕記¶
<pb:KR2k0049_WYG_165-47b>¶
崔府君廟在城西北元建泰定間重修六月五日土人¶
　享賽¶
龍王廟在南闗街南¶
黑龍廟在城西四十里黒龍谷上¶
元君廟在城東南¶
豐水神祠在東南豐水旁¶
　廣靈縣¶
禹王廟在縣治前¶
<pb:KR2k0049_WYG_165-48a>¶
北嶽廟在千福山嵗三月十七日遠近禱祀¶
龍神廟三一在社台山曰龍母神祠明成化間邑令程¶
　欽修城取石於廟夜夢神拒之旋遘疾禱祀獲愈¶
國朝康熙十八年邑令李煥斗重修撰記(一在北闗東/門外一在壺)¶
　(山/北)¶
豐水神祠在壺山頂¶
黄龍神祠在西二十里黄龍山舊傳有黄龍見於此¶
　廣昌縣¶
<pb:KR2k0049_WYG_165-48b>¶
比干廟在東十五里商王城中通志在東南十里牛心¶
　山上¶
李存孝廟在西北十五里李晉王養子以勇力聞¶
龍王廟三一在西門外一在東嶽廟一在七山下¶
北嶽廟在聚雲山嵗三月二十七日逺近謁拜¶
子孫聖母廟在西門外康熙二十七年重修立廣嗣延¶
　齡碑¶
　陽髙縣¶
<pb:KR2k0049_WYG_165-49a>¶
武廟在西街春秋二仲上戊日祭¶
勒馬闗帝廟在南瓮城¶
三靈侯廟在東闗¶
三義廟在西門外¶
恒山廟在北城外髙與北臺埒明兵部尚書蕭大亨布¶
　政司劉葵建錢國卿撰記¶
泰山廟在東門相傳明英宗北狩有䕶駕功勅建¶
寳峰廟在南巷¶
<pb:KR2k0049_WYG_165-49b>¶
真武廟在北臺上明嘉靖甲辰重修蘇杭撰記¶
龍王廟　明天啓乙丑布政司李如檜建錢永裕記¶
瘡神廟在西門¶
　天鎮縣¶
四嶽廟在四甕城¶
真武廟在南街明永樂壬寅冬城被兵武徳將軍丁玉¶
　禱於神俄而大風晦㝠揚沙飛石冦驚遁建祠之日¶
　芝產斗栱狀如蓮菊代府長史戴禮撰記¶
<pb:KR2k0049_WYG_165-50a>¶
龍王廟在闗聖廟西¶
晏公廟在南門外¶
朔平府¶
　右玉縣¶
蘇武廟在北四十里武奉使在北十九年不屈後人廟¶
　祀之¶
闗聖廟在倉街廟後有闗聖三代祠雍正六年知府徐¶
　榮疇創建¶
<pb:KR2k0049_WYG_165-50b>¶
三靈侯廟二一在南門内一在鼓樓北¶
晏公廟在城西南隅¶
岳武穆廟在城東北隅¶
老君廟在西門内¶
元天上帝廟在鼓樓東大街¶
天尊廟在城東南隅¶
北嶽廟在南闗¶
五嶽廟在南闗¶
<pb:KR2k0049_WYG_165-51a>¶
河神廟在西門外月城上雍正八年修城創建¶
龍王廟三一在西甕城一在東門外一在南門外¶
火神廟在東門内雍正六年知府徐榮疇創建¶
藥王廟在東門内¶
　朔州¶
三義廟在西甕城¶
鄂國公廟在城東街¶
玉皇廟在城北街明宗室廷□建¶
<pb:KR2k0049_WYG_165-51b>¶
五嶽廟在北門外¶
海神廟在城東南隅明宗室樂昌王東濱修¶
真武廟二一在州北甕城一在州北門外¶
龍王廟三一在古城西北明州守楊啓充重修都御史¶
　曹邦輔撰記一在塔嵬山一在城南門内¶
八蜡廟在西門外知州許爾忠修¶
十王廟在東闗¶
魯班廟在州北月城¶
<pb:KR2k0049_WYG_165-52a>¶
　馬邑縣¶
三龍王廟在北十里洪濤山下舊傳元魏公主飲池水¶
　生三男次者能伏桑乾之龍舊廟號桑乾有龍俯伏¶
　之象暨母子儀像繪於壁間遼應厯四年重修保大¶
　三年燬於兵金天㑹十三年縣令程舜卿重修元封¶
　其神曰廣濟王洪濟王溥濟王大徳三年詔加封廣¶
　濟為協應廣濟王普濟為孚應普濟王獨洪濟所加¶
　不傳有龍震闕庭求封之說有司嵗以二月二日三¶
<pb:KR2k0049_WYG_165-52b>¶
　月十八日致祭能興雲雨弭風雹祈禱多應明進士¶
　焦昇有記¶
蒼山大王廟在青塜村¶
鄂國公廟在西北一十五里金龍池南尉遲敬徳嘗獲¶
　神馬於此　明嘉靖丙寅重建嘉靖戊申縣令王一¶
　鳴重修有記甲申嵗重修同知孟周記萬厯間縣令¶
　王日新增修撰記有司嵗二月九月十七日致祭¶
　吳亮鄂廟感夢記大同士無解額八月初子議祀鄂¶
<pb:KR2k0049_WYG_165-53a>¶
　公於府鄉賢比入闈監臨分校憲幕楊君閱卷時恍¶
　見尉遲恭涖簾内問其意欲中大同人已而放榜獲¶
　雋者果二詫以為竒¶
玉皇廟在北城上¶
龍王廟在西闗又有髙龍王廟在沙家疃俗傳王髙姓¶
聖母廟在縣西北四月八日多祈嗣於此¶
北嶽廟在東關¶
嶽瀆祠　北魏泰常三年建於㶟隂¶
<pb:KR2k0049_WYG_165-53b>¶
　左雲縣¶
魯班廟在城東大街¶
崔府君廟在城東坡¶
真武廟在城東南街即鼎榆宫¶
北嶽廟在城東南¶
河神廟在城西北隅¶
八蜡廟在西門外¶
勒馬廟二一在南街一在南甕城¶
<pb:KR2k0049_WYG_165-54a>¶
十王廟二一在城東南一在城西南¶
龍王廟三一在城東南街二在南北門外¶
安樂廟在城東大街¶
聖母祠二一在城東北一在城東南¶
旌忠祠在城南大街¶
　平魯縣¶
禹王廟在南闗城上¶
武廟在城北固山中¶
<pb:KR2k0049_WYG_165-54b>¶
玉皇廟在固山上¶
北嶽廟在南門外北山¶
元帝廟在固山上¶
螽斯廟在東門内道北¶
龍王廟在固山上¶
三義祠在南門月城上¶
寜武府¶
　寜武縣¶
<pb:KR2k0049_WYG_165-55a>¶
昌寜公廟　金張守愚廟記五帝以來有水官少皥之¶
　裔孫昧為元㝠師元㝠乃所謂水官也昧為之長昧¶
　之子臺駘臺駘能嗣其官業宣汾洮障大澤以處太¶
　原顓頊嘉其功乃封之汾川厥後有沈姒蓐黄四國¶
　世守其祀至春秋時晉主汾乃滅之子產是以謂臺¶
　駘汾神也寜化縣郭西南二十餘里有定河村村側¶
　有小丘古汾堧右谷口髙且尋仞廣殆畆餘上有叢¶
　祠古往傳為臺駘墓主汾神又曰吾里之生咸賴汾¶
<pb:KR2k0049_WYG_165-55b>¶
　河之利並水而居未嘗有泛溢之厄得非神之力乎¶
岳武穆廟¶
天池神祠在燕京山隋開皇間建至今禱應　唐志有¶
　天池祠宋時契丹占天池廟地知并州韓琦召其酋¶
　豪以曩時彼所求修廟檄正之¶
忠武宫保周公祠在縣城中¶
國朝康熙三十年建祀前明死難總兵周遇吉暨夫人¶
　劉氏恊鎮黄元有記¶
<pb:KR2k0049_WYG_165-56a>¶
忠義祠在寜文堡祀明總兵丁璋遊擊周宇總兵李淶¶
　守備陳經建¶
　偏闗縣¶
武廟舊在縣治東北¶
國朝康熙四十五年㕘將金𢎞聲以都察院改建¶
闗帝廟在西北一里環山帶河控北橋河西之勝有金¶
　元碑記¶
北嶽廟在老營堡¶
<pb:KR2k0049_WYG_165-56b>¶
三皇廟二一在縣治南一在南闗廂北岡上¶
河神廟在保障門外¶
藥王廟二在偏頭闗胥明正徳年建¶
李將軍祠在老營堡祀李牧¶
　神池縣¶
關帝廟二一在城北隅一在南闗¶
龍王廟在城北隅¶
火神廟在城西隅¶
<pb:KR2k0049_WYG_165-57a>¶
五嶽廟在西門外¶
玉皇廟在城西隅¶
　五寨縣¶
五龍廟在五龍洞¶
蘆嶽神祠　繇陽曲西北至偏闗保徳羣山以蘆芽為¶
　宗故尊之曰嶽而立祠焉¶
神林祠在神林山¶
瀰蓮池神祠　池水最靈異故祀之¶
<pb:KR2k0049_WYG_165-57b>¶
　¶
　¶
　¶
　¶
　¶
　¶
　¶
　山西通志卷一百六十五¶
