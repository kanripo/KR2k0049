# -*- mode: mandoku-view; -*-
#+TITLE: 山西通志
#+DATE: 2015-08-24 22:42:20.686578
#+PROPERTY: ID KR2k0049
#+PROPERTY: BASEEDITION WYG    
#+PROPERTY: JUAN 卷五十四
<pb:KR2k0049_WYG_054-1a>¶
欽定四庫全書¶
　山西通志卷五十四¶
　　武事(五/)¶
　遼州¶
唐光啟三年昭義節度使孟方立督部將奚忠信兵三¶
　萬攻遼州以金啖赫連鐸與連和會契丹攻鐸師失¶
　期忠信三分其兵皷而行河東節度使李克用伏兵¶
　於險忠信前軍没既戰大敗執忠信餘衆脫歸者纔¶
<pb:KR2k0049_WYG_054-1b>¶
　十二人文徳元年昭義節度使孟方立乞兵於王鎔¶
　以攻晉鎔許之方立乃遣其將奚忠信攻晉遼州而¶
　鎔以他故不能出兵兵既失約忠信大敗晉兵遂乗¶
　勝攻邢州光化二年汴氏叔琮襲破遼州天復元年¶
　四月遼州守將張鄂降汴　周世宗初幷人侵潞命¶
　澶州節度使郭崇與符彦卿出固鎮以禦之　北漢¶
　天會三年六月周昭義節度使李筠陷遼州獲刺史¶
　張丕　宋建隆二年北漢天會五年也冬昭義節度¶
<pb:KR2k0049_WYG_054-2a>¶
　使李繼勲敗幷軍千餘人斬首百餘級獲其遼州刺¶
　史傅延彦及弟延勲來獻　北漢天會八年宋遣曹¶
　彬李繼勲及兵馬鈐轄康延沼馬步軍都軍頭尹訓¶
　攻遼石二州北漢遣郝貴超往援戰於遼州城下北¶
　漢兵大敗遼州刺史杜延韜與拱衛都指揮使黄進¶
　兵馬都監侯美籍部兵三千人舉城降宋宋命降卒¶
　以效順懐恩為名至九年十二月復取宋遼州(宋史/遼州)¶
　(降在乾徳二年較/十國紀年後一嵗)金攻太原取平定樂平復招降遼¶
<pb:KR2k0049_WYG_054-2b>¶
　州及榆杜遼山和順諸縣　元太祖乙酉嵗實納台¶
　自正定整兵前進下太原略太行拔長勝寨斬武仙¶
　守將盧治中圍仙於雙門寨仙遁去至正十八年五¶
　月闗先生破頭潘等陷遼州和哩齊擊走之闗先生¶
　等遂陷冀寧路二十一年察罕特穆爾諜知山東羣¶
　賊自相攻擊乃自陜抵洛大會諸將發幷州軍出井¶
　陘遼沁軍出邯鄲澤潞軍出磁州　明正徳六年七¶
　月流賊陷城嘉靖四十一年饑賊牛大等蜂起知州¶
<pb:KR2k0049_WYG_054-3a>¶
　朱被刼一日釋之崇禎五年流賊一隻虎李過陷城¶
　(武鄉志四年十/二月二十九日)紫金梁陷遼州六年春總兵尤世祿¶
　與援勦山西守備賀人龍復遼州¶
國朝順治六年賊侯和尚等七攻城巡道畢拱辰嘗置¶
　火具州民堅守數月不下¶
　和順縣¶
元太祖八年秋分兵三道命皇子珠徹察哈台諤格台¶
　為右軍循太行而南掠澤潞遼沁平陽太原吉隰拔¶
<pb:KR2k0049_WYG_054-3b>¶
　汾石嵐忻代武等州而還至正十八年五月庚子賊¶
　兵踰太行察罕特穆爾部將闗保擊敗之　明崇禎¶
　六年六月流賊陷城九年三月丙午復陷城¶
　榆社縣¶
唐昭義將李丕降請取榆社東經武安入討劉稹雖邢¶
　洺未下而兵不得救潞不聴討劉稹詔河東節度使¶
　劉沔南屯榆社沔素與張仲武不協時方追幽州兵¶
　徙沔義成　河東行營兵馬使王逢奏乞益榆社兵¶
<pb:KR2k0049_WYG_054-4a>¶
　詔河東以兵二千赴之李石召横水戍卒千五百人¶
　使楊弁將之詣逢四年正月楊弁作亂石奔汾州會¶
　昌四年正月辛卯詔王逢悉留太原兵守榆社以易¶
　定千騎宣武兖海兵二千討楊弁又詔王元逵以步¶
　騎五千自土門入應接逢軍　河東兵戍榆社者聞¶
　朝廷令易定汴兖兵取太原恐妻孥為所屠滅乃擁¶
　監軍吕義忠自取太原擒楊弁盡誅亂卒　元闗虎¶
　勲徳碑夏五月盜拔遼州據榆社副河東宣閫闗保¶
<pb:KR2k0049_WYG_054-4b>¶
　招討萬户和哩齊二公抵城破殺乗勝大震冦夜遁¶
　追戮幾盡遂謂太行多阨若分兵阻遏盜必不入功¶
　收萬全列守諸口咸獲其利　明崇禎六年二月都督¶
　同知曹文詔敗賊於榆社時文詔屢捷張應昌逗遛¶
　不進紫金梁老&KR0624;&KR0624;從榆次敗北奔¶
　沁州¶
漢將軍周勃轉攻韓王信軍銅鞮破之　晉王李克用¶
　遣昭義軍留後李克恭選精兵五百送晉陽遣侯霸¶
<pb:KR2k0049_WYG_054-5a>¶
　部送至銅鞮霸與牙將康居受刼衆反克恭自焚霸¶
　叛附朱全忠　昭義軍節度使李克恭選後院勁兵¶
　五百人獻於晉王李克用行至銅鞮其將馮霸以其¶
　徒叛晉王遣李元審討之戰於沁水元審大敗被傷¶
　奔入潞州　宋建隆元年北漢天㑹四年也李筠以¶
　上黨拒命囚監軍周光遜等送於劉鈞稱臣求援鈞¶
　自至太平驛與筠會遣其宣徽使盧贊將騎數千隨¶
　筠入冦又遣其河陽節度范守圖援之及太祖親討¶
<pb:KR2k0049_WYG_054-5b>¶
　前軍石守信髙懐徳破筠衆於澤州獲守圖殺鈞兵¶
　數千鈞之沙谷砦又為折徳扆所破斬五百級九月¶
　昭義李繼勲率師入平遙虜獲甚衆二年冬繼勲又¶
　敗鈞兵斬百餘級獲其遼州刺史傅延彥弟延勲三年¶
　二月鈞侵晉潞二州守將擊走之三月詔河東降人¶
　徙家於邢洺計口給粟四月太原民四百七十人降¶
　七月鈞捉生指揮使路貴等十一人降四年八月邢¶
　州王全贇率師攻樂平鈞拱衛指揮使王超散指揮¶
<pb:KR2k0049_WYG_054-6a>¶
　使元威侯霸榮率所部千八百人降未幾鈞侍衛都¶
　指揮使蔚進馬軍都指揮使郝貴超與遼悉兵來救¶
　樂平三戰皆敗之遂下其城詔建為平晉軍以降兵¶
　為效順軍静陽十八砦遂相率來降九月鈞復引遼¶
　攻平晉軍遣洺州防禦使郭進濮州防禦使張彦進¶
　客省使曹彬趙州刺史陳萬通將步騎萬餘救之未¶
　至而鈞遁去乾徳二年二月李繼勲與兵馬鈐轄康¶
　延沼馬步軍都軍頭尹訓率兵攻遼州鈞遣郝貴超¶
<pb:KR2k0049_WYG_054-6b>¶
　來援戰於城下大敗刺史杜延韜危蹙與拱衛都指¶
　揮使冀進兵馬都監侯美籍部兵三千降賜延韜等¶
　襲衣銀帶器幣鞍勒馬其降兵以效順懐恩為名是¶
　月府州擒鈞衛州刺史楊璘又鈞耀州團練使周審¶
　玉等四人降四月遣馬軍都校劉光將兵戍潞五年¶
　三月鈞招收指揮使閻章以石盆砦降鎮州四月招¶
　收指揮使樊暉殺監軍成昭以鴻唐砦降鎮州六年¶
　正月偏城砦招收指揮使任恩等百五十人降晉州¶
<pb:KR2k0049_WYG_054-7a>¶
　三月鎮州守將攻破鈞馬鞍山砦七月鈞烏玉砦主¶
　胡遇等百三十九人降鎮州　乾徳六年北漢廣運¶
　元年也八月詔伐劉繼元以内客省使盧懐忠等二¶
　十一人將禁兵赴潞州昭義節度李繼勲為行營前¶
　軍都部署侍衛步軍都指揮使黨進副之宣徽南院¶
　使曹彬為都監棣州防禦使何繼筠為前鋒部署懐¶
　州防禦使康延沼為都監建雄軍節度趙賛為汾州¶
　路部署絳州防禦使司超副之隰州刺史李謙溥為¶
<pb:KR2k0049_WYG_054-7b>¶
　都監九月繼勲敗繼元軍於洞渦河其左勝軍使李¶
　瓊來降開寶二年春詔李繼勲趙賛郭進司超等將¶
　兵先赴太原太祖遂親征以繼元太谷令梁文陟為¶
　太子洗馬祁令張續為右賛善大夫太祖將至繼勲¶
　敗繼元兵於城下其憲州推官史昭文以州來降升¶
　本州刺史乃壅汾水灌其城又遣海州刺史孫方進¶
　圍汾州繼元方恃遼援守陴者揚言旦夕遼師至四¶
　月何繼筠敗遼人於陽曲北命以所獲首級鎧甲示¶
<pb:KR2k0049_WYG_054-8a>¶
　城下城中由是喪氣知嵐州趙文度遂來降閏五月¶
　南城為汾水陷水注城中太祖幸長隄觀焉登望樓¶
　者見繼元殺其相郭無為城中紛擾俄而城兵自西¶
　長連城出將焚攻戰具反為攻兵擊走之斬萬餘級¶
　夜半𫝊呼壁外繼元降太祖令衛士擐甲將開壁門¶
　八作使趙璲曰受降如受敵詎可中夜輕出太祖使¶
　伺之果諜者也太祖納李光賛言命宰相趙普撫諭¶
　諸將欲班師禁軍校趙翰等叩頭願乗城急擊太祖¶
<pb:KR2k0049_WYG_054-8b>¶
　曰汝曹我所訓練無不一當百以備肘腋同休戚也¶
　我寧不取太原豈忍驅汝曹冒鋒鏑而蹈必死之地¶
　乎士皆感泣遂班師九年八月又遣黨進潘美楊光¶
　美牛思進米文義討之時繼元諜者趙訓為晉州所¶
　捕械送於朝命釋之給服裝放歸又遣郭進入忻代¶
　路郝崇信王政忠入汾州路閻彦進齊超入沁州路¶
　孫晏宣安守忠入遼州路齊延琛穆彦璋入石州路¶
　九月党進敗繼元兵數千獲馬千餘郭進得山北民¶
<pb:KR2k0049_WYG_054-9a>¶
　三萬七千餘十月遼州監押馬繼恩入幷州境燔四¶
　十餘砦獲牛羊數千郭進又破夀陽得民九千穆彦¶
　章入幷州境得民二千党進又敗繼元兵千餘於城¶
　下是月太宗即位召諸將還　太平興國二年北漢¶
　廣運十年也繼元胡桃砦指揮使史温等以其民内¶
　附太宗遂遣宣徽南院使潘美等率諸將分兵圍汾¶
　沁嵐諸州車駕遂親征以驍將郭進扼石嶺闗斷遼¶
　援路遼師果至進擊敗之初繼元遣子續質於遼遼¶
<pb:KR2k0049_WYG_054-9b>¶
　師為進所敗繼元又遣健步間道齎蠟丸帛書求救¶
　進又得之徇於城下繼元外援不至饟道又絶潘美¶
　等兵數十萬長圍四合自春徂夏矢石如雨晝夜不¶
　息城中大懼會太宗至親督衛士急攻城無完堞手¶
　詔諭繼元降守陴者不納繼元不能知太宗躬擐甲¶
　行夜至長連城督諸將攻之控弦士數萬蹲甲交射¶
　矢集城上如蝟毛每給矢必數百萬頃之咸盡捕得¶
　城中人云繼元以十錢搆一矢凡聚百餘萬太宗笑¶
<pb:KR2k0049_WYG_054-10a>¶
　曰此為我畜也五月庚辰繼元宣徽使范超來降攻¶
　城者以超為出戰擒而戮之繼元斬超妻子投其首¶
　城外壬午馬軍都指揮使郭萬超踰城降繼元帳下¶
　親信因之漸亡去城中危急太宗又自草詔諭之曰¶
　越王吳主獻地歸朝或授以大藩或列於上將臣僚¶
　子弟皆享官封繼元但速降必保終始富貴安危兩¶
　途爾宜自擇至是詔入諸將銳攻不可遏太宗麾衆¶
　少退是夕繼元遣其客省使李勲奉表請降太宗賜¶
<pb:KR2k0049_WYG_054-10b>¶
　勲襲衣金帶銀器錦綵銀鞍勒馬復遣通事舍人薛¶
　文寶齎詔答之夜漏未盡太宗幸城北張樂晏從臣¶
　於城臺繼元率官屬縞衣紗帽待罪臺下詔釋之¶
　金太宗時河東郡縣多叛固雲復攻沁州飛砲擊其¶
　右脇舁歸營中諸軍復攻沁州三日不能下别將古¶
　納强起固雲指揮士卒遂克之興定元年九月癸巳¶
　元兵攻陷沁州元光二年上黨公張開請升澤沁為¶
　節鎮沁州名義勝軍置節度使　元都元帥杜豐取¶
<pb:KR2k0049_WYG_054-11a>¶
　沁州由是銅鞮武鄉襄垣綿山沁源諸縣皆下復撫¶
　定遼沁未降山寨所至悉平庚寅國王博囉由雲中¶
　圍絳州金將武仙退保潞東十餘里原上博囉馳至¶
　沁南未立鼓赫舍哩引兵襲其後博囉戰失利輜重¶
　人口皆陷没至正十七年六月闗先生破頭潘馮長¶
　舅沙劉二王士誠趨晉冀十八年闗先生破頭潘等¶
　又分其軍為二一出絳州一出沁州踰太行破遼州¶
　潞州遂陷冀寧掠大同興和塞外諸郡　明崇禎五¶
<pb:KR2k0049_WYG_054-11b>¶
　年十二月總督張宗衡巡撫許鼎臣同逐賊臨縣賊¶
　轉入磨盤山山方六百里賊閻正虎據交城文水以¶
　窺太原邢滿川上天龍據吳城向陽以窺汾州紫金¶
　梁以秦豫毛兵俱集澤潞東南遂乗虚從沁州而北¶
　入榆次又入夀陽距太原不五十里鼎臣撤師北歸¶
　時賊首亂世王與紫金梁争一掠婦搆小隙遣其弟¶
　混天王來歸廷議方督進討諸將諱言受降權辭謝¶
　之約得紫金梁始為請於朝混天王唯唯泣涕而去¶
<pb:KR2k0049_WYG_054-12a>¶
　亂世王與破甲錐合謀圖紫金梁賊分為三陷霍垣¶
　曲長子諸縣壬辰陷遼州是日除夕也¶
　沁源縣¶
周建徳五年柱國達奚震率步騎一萬守統軍川攻克¶
　義寧烏蘇二鎮　明嘉靖十三年流賊掠縣三十九¶
　年賊楊甫聚衆作亂守禦副千户楊復楚死焉四十¶
　一年巡撫標兵平之崇禎五年四月流冦入東闗六¶
　年正月流冦大掠七年遊擊猛如虎勦沁源賊馘五¶
<pb:KR2k0049_WYG_054-12b>¶
　條龍¶
　武鄉縣¶
東觀漢記更始敗訛言隨赤眉在北行大將軍事鮑永¶
　遣弟升及子壻張舒等謀使營尉李匡先反湼城開¶
　門内兵殺其縣長馮晏立故謁者祝回為湼長　魏¶
　太昌元年七月壬寅齊獻武王率衆入滏口大都督¶
　庫狄干入井陘討爾朱兆庚戌詔髙隆之為北道行¶
　臺率步騎十萬趨太行會軍獻武王次於武鄉兆大¶
<pb:KR2k0049_WYG_054-13a>¶
　掠晉陽北走秀容幷州平　唐㑹昌三年劉稹令都¶
　將康良佺守武鄉河東節度使劉沔壁榆社守昴車¶
　闗詔沔自將取闗以臨賊境後兵馬使王逢擊敗良¶
　佺良佺棄石會闗屯鼓腰嶺石會闗復降於稹及稹¶
　勢蹙潞梟將白惟信自武鄉殺良佺降昭義節度使¶
　盧鈞　梁氏叔琮自太行入取澤潞出石會營於洞¶
　渦久之糧盡乃旋　梁兵圍太原大疫氏叔琮班師¶
　令曰病不能行者焚之病者懼皆言無恙乃以精卒¶
<pb:KR2k0049_WYG_054-13b>¶
　為殿而還至石會留數騎以大將旗幟立於高岡晉¶
　兵疑其有伏乃不敢追　明嘉靖二十一年七月俺¶
　答抵城下隆慶元年九月冦至南闗崇禎五年十月¶
　流賊至城下發紅夷砲四位擊之賊多斃五年九月¶
　巡撫宋統殷潛令賀人龍由介休靈石進平陽艾萬¶
　年入黄蘆嶺李卑入文峪口分道決鬬宣大總督張¶
　宗衡怒三將從鼎臣檄之還三將莫知適從賊遂轉¶
　入磨盤山山方廣六百里賊紫金梁等以衆十餘萬¶
<pb:KR2k0049_WYG_054-14a>¶
　踞其中瞰秦豫兵盡聚澤潞東南乃乗虚突犯東北¶
　從沁州武縣以陷遼州時舊帥尤世祿病宗衡强起¶
　之使率人龍輩赴援六年正月復其城四月紫金梁¶
　老回回自榆社走武鄉過天星走髙澤山總兵曹文¶
　詔皆擊破之¶
國朝順治六年土賊多應姜逆掠貲殆罄旋即殱滅¶
　平定州¶
趙武靈王二十一年攻中山趙袑為右軍許鈞為左軍¶
<pb:KR2k0049_WYG_054-14b>¶
　公子章為中軍王幷將之牛翦將車騎趙希並將胡¶
　代趙與之陘合軍曲陽攻取丹邱華陽鴟之塞王軍¶
　取鄗石邑封龍東垣中山獻四邑和王許之罷兵¶
　後魏太安二年正月丁零數千家亡匿井陘山聚為¶
　冦盜詔定州刺史許宗之幷州刺史乞佛成龍討平¶
　之　趙郡李愍少有大志孝昌末潛居林慮山觀候¶
　時變葛榮之亂除奉車都尉持節鎮汁河汁河在鄴¶
　之西北重山之中幷相二州交境以榮南逼故用愍¶
<pb:KR2k0049_WYG_054-15a>¶
　鎮之榮遣其叔樂陵王葛萇率精騎一萬擊愍愍據¶
　險拒戰萇不得前爾朱榮至東闗愍乃見榮榮欲分¶
　賊勢遣愍别道向襄國襲賊署廣州刺史田怙愍未¶
　至襄國已擒榮即表分廣平易陽襄國南趙郡之中¶
　邱三縣為易陽郡以愍為太守永安末假平北將軍¶
　持節當郡大都督遷樂平太守未之郡洛京傾覆愍¶
　率所部西保石門山潛與幽州刺史劉靈助及髙昂¶
　兄弟安州刺史盧曹等同契義舉靈助敗愍遂入石¶
<pb:KR2k0049_WYG_054-15b>¶
　門髙祖建義以書招愍愍奉書擁衆數千人以赴髙¶
　祖除相州刺史令愍率本衆西還舊鎮愍至鄉據馬¶
　鞍山依險為壘徴糧集兵以為聲勢爾朱兆出井陘¶
　髙祖破兆於廣阿愍統其本衆屯故城以備兆相州¶
　既平命愍還鄴除西南道行臺復屯故城兆將至乃¶
　徴愍參守鄴城　杜洛周阻兵幽定葛榮據有冀瀛¶
　爾朱榮謂賀拔勝曰井陘險要我之東門意欲屈君¶
　鎮之乃表勝為鎮逺將軍别將領步騎五千鎮井陘¶
<pb:KR2k0049_WYG_054-16a>¶
　　隋末幷州人王君廓掠邯鄲王君愕說曰井陘之¶
　險可先取君廓從其言遂屯井陘山髙祖入闗君愕¶
　與君廓偕來附　唐党項羌叛河東節度使盧鈞使¶
　判官盧簡方督兵乗邊旁河相險集樹堡鄣自神山¶
　至鹿泉縣三百里扈遏其衝賊不得騁候邏便之¶
　唐至徳二載史思明與蔡希徳髙秀巖合兵攻太原¶
　時李光弼使部將張奉璋以兵守故闗思明攻陷之¶
　奉璋走樂平思明取攻具山東奉璋匿士廣陽改服¶
<pb:KR2k0049_WYG_054-16b>¶
　紿為賊使者責其後期斬數人引衆還太原　宋乾¶
　徳元年北漢天會八年也八月北漢静陽十八砦俱¶
　來降四年二月安國軍節度使羅彦瓌等敗北漢于¶
　静陽殺千餘人擒其將鹿英獲馬三百匹　靖康後¶
　信王榛從北行至慶源亡匿正定境時馬擴與趙邦¶
　傑聚兵保五馬山砦隂迎榛歸奉之兩河遺民聞風¶
　響應榛遣擴詣行在奏曰山西諸砦鄉兵約十餘萬¶
　力與賊抗但皆苦窘兼闕戎器惟望遣兵來援願委¶
<pb:KR2k0049_WYG_054-17a>¶
　臣總大軍與諸砦鄉兵約日大舉黄潛善汪伯彦疑¶
　之密令擴幾察榛復令擴聴諸路節制擴遂留大名¶
　金人恐擴以援兵至急發兵攻諸砦斷其汲道諸砦¶
　遂陷榛亡不知所在　金崇慶二年道路梗塞左都¶
　監富察阿里率師繇太原至正定赴援抵中山不克¶
　進貞祐四年七月宣撫使完顔伯嘉去太原後完顔¶
　琢寓軍平定石仁寨權平定州刺史范鐸以閻徳用¶
　充本州提控徳用桀驁蓄姦謀鐸不能制委曲容庇¶
<pb:KR2k0049_WYG_054-17b>¶
　之興定二年徳用率所部掩襲殺琢及官屬程桂等¶
　百餘人遂據石仁寨鐸懼挈家奔太原閻徳用遂據¶
　平定州十月詔誅范鐸興定元年四月戊午平定州¶
　賊閻徳用之黨閻顯殺徳用以其衆降四年封武仙¶
　為恒山公以平定州抱犢寨𨽻焉　元至正十八年¶
　九月壬戌平定州陷　明崇禎六年二月巡撫許鼎¶
　臣都督同知曹文詔屯平定總兵張應昌屯汾州駐¶
　太原東西以禦冦¶
<pb:KR2k0049_WYG_054-18a>¶
　夀陽縣¶
晉代公猗盧遣子六修為前鋒與衛雄范班箕澹等救¶
　晉幷州刺史劉琨猗盧統兵為後繼劉粲懼焚燒輜¶
　重突圍走縱騎追之殺傷甚衆猗盧因大獵於夀陽¶
　山陳閱皮肉山為之盡赤　後周建徳六年夀陽劉¶
　叔仁作亂上儀同三司楊文思嘗從拔晉州命從清¶
　河公宇文神舉討之戰於塼井在陣生擒叔仁又别¶
　從王誼破賊于鯉魚柵十二月己未東夀陽土人反¶
<pb:KR2k0049_WYG_054-18b>¶
　率衆五千襲幷州城刺史東平公宇文神舉討平之¶
　　宋開寶九年十月庚子鎮州巡檢郭進焚夀陽縣¶
　俘九千人靖康元年四月种師中復夀陽五月辛未¶
　抵夀陽之石坑　金尼楚赫圍太原宋統制劉臻救¶
　太原率衆十萬出夀陽羅索擊破之繼敗宋兵數千¶
　於榆次後富察降夀陽　元辛巳三月金兵攻夀陽¶
　縣王胡莊垂破時太原城中卒不滿百都元帥哈喇¶
　巴圗夜半引甲騎十餘人救之道三交見金兵舉烽¶
<pb:KR2k0049_WYG_054-19a>¶
　東西兩山哈喇巴圗趨之大戰天將明金兵遁去擣¶
　太原之虛由西門俘獲哈喇巴圗聞之徑趨西山復¶
　奪以還　明嘉靖二十年八月䝉古大入屠夀陽丁¶
　數萬時有白鳥隨之人異焉崇禎二年流冦混世王¶
　一斗穀等掠至長榆諸村六年掠古城巡撫吳甡遣¶
　副總兵曹文詔掩擊大敗之六年正月臨洮總兵曹¶
　文詔敗賊盂縣追及於夀陽巡撫許鼎臣遣謀士張¶
　宰先大軍嘗賊賊驚潰六月文詔追擊之斬混世王¶
<pb:KR2k0049_WYG_054-19b>¶
　於碧霞村餘黨為猛如虎逐走遇文詔兵方山復敗¶
　又與陳國威馬&KR0464;破來逺寨從文詔大破賊范村國¶
　威以步卒三百夜擊賊紅山嶺如虎&KR0464;及虎大威和¶
　應詔擊殺九條龍¶
　盂縣¶
周顯徳元年都部署符彦卿駐忻口又下盂縣　宋太¶
　平興國四年四月庚戌盂縣降壬戌帝乃發鎮州靖¶
　康中金兵圍盂縣踰年主簿攝縣事祝公明率保甲¶
<pb:KR2k0049_WYG_054-20a>¶
　入城堅守城陷死之　遼將劉操守盂口後成道世¶
　所𫝊劉海蟾也　金興定中升盂州聴絳州元帥府¶
　節制　元壬午秋七月穆呼哩由雲中攻下盂州四¶
　蹄寨遷其民於州拔晉陽義和寨癸未太原諸邑皆¶
　平惟石家昂及盂州陵井寨忻州清泉寨為唇齒皆¶
　未下甲申六月將兵至陵井遣卒叩寨門詐曰納糧¶
　芻守者弗悟門啟徑入蹂踐之衆潰其酋長走石家¶
　昂遂平陵井寨乙酉二月清泉寨酋長王穀降石家¶
<pb:KR2k0049_WYG_054-20b>¶
　昂亦降至元二十七年十月甲辰朔貊髙以兵入山¶
　西定盂州忻州下崞州¶
國朝順治四年九月縣賊李化龍攻南門俄見小坪嶺¶
　旗颭賊輟攻迎敵敗遁問之乃守道王鏞參將李好¶
　賢援勦也¶
　樂平縣¶
晉汲桑石勒為茍晞所敗勒奔樂平時胡部大張㔨督¶
　馮突莫等擁衆數千壁於上黨勒往從之深為所昵¶
<pb:KR2k0049_WYG_054-21a>¶
　因說㔨督隨勒歸元海烏丸張伏利度亦有衆二千¶
　壁於樂平元海屢招而不能致勒偽得罪於元海奔¶
　伏利度結為兄弟勒知衆心附己乃因會執伏利度¶
　率其部衆歸元海石勒敗箕澹遷陽曲樂平户於襄¶
　國置守宰而還石勒攻樂平太守韓據請救於幷州¶
　刺史劉琨琨新得代公猗盧衆三萬人馬牛羊十萬¶
　欲因其銳以威勒箕澹諫曰此雖晉人久在荒裔未¶
　習恩信難以法御今内收餘穀外抄牛羊且閉闗守¶
<pb:KR2k0049_WYG_054-21b>¶
　險務農息士既服化感義然後用之則功可立也琨¶
　不從悉發其衆命澹領步騎二萬為前驅琨自為後¶
　繼勒先據險要設伏以擊澹大敗之一軍皆没幷土¶
　震駭　劉琨遣樂平太守焦球攻石勒常山斬其太¶
　守邢泰　石勒攻樂平太守韓據於玷城劉琨遣將¶
　軍箕澹率衆十餘萬討勒琨次廣牧為澹聲援勒將¶
　拒之或諫曰澹兵精盛其鋒不可當宜深溝髙壘以¶
　挫其銳攻守勢異必獲萬全勒曰澹大衆逺來體疲¶
<pb:KR2k0049_WYG_054-22a>¶
　力竭號令不齊可一戰而擒之何强之有冦已垂至¶
　胡可捨去大軍一動豈易中還若澹乗我之退顧乃¶
　無暇焉得深溝髙壘乎此為不戰而自滅亡之道立¶
　斬諫者以孔萇為前軍都督令三軍後出者斬設疑¶
　兵於山上分為二伏勒輕騎與澹戰偽收衆而北澹¶
　縱兵追之勒前後伏發夾擊澹軍大敗獲鎧馬萬匹¶
　澹奔代郡據奔劉琨琨長史李引以幷州降勒琨遂¶
　奔於段匹磾　後魏泰常二年十一月司徒長孫嵩¶
<pb:KR2k0049_WYG_054-22b>¶
　等自畔城還至樂平詔嵩遣娥清周幾等與叔孫建¶
　討西山丁零翟蜀洛支等悉滅餘黨而還髙宗時丁¶
　零數千家冦竊幷定都昌侯陸真與幷州刺史乞伏¶
　成龍樂平東入與定州刺史許崇之倂力討滅　宋¶
　建隆三年北漢天會七年也八月宋邢州王全斌攻¶
　樂平拱衛指揮使王超散指揮使元威侯霸榮率所¶
　部千八百人降之侍衛都指揮使蔚進馬軍都指揮¶
　使郝貴超與遼悉兵往救三戰皆敗績樂平遂陷宋¶
<pb:KR2k0049_WYG_054-23a>¶
　改樂平為平晉軍以降卒為效順軍賜以錢帛由是¶
　静陽十八砦相率降宋九月北漢以遼兵攻平晉軍¶
　宋洺州防禦使充西山巡檢郭進將兵來擊遼兵遂¶
　引歸　乾徳元年北漢天會八年也節度王全斌與¶
　洺州防禦郭進等率兵入太原境俘數千人以歸遂¶
　進克樂平乾徳初初克遼州河東召遼兵六萬騎東¶
　攻平晉左神武將軍曹彬與李繼勲等大敗之於城¶
　下乾徳三年北漢天會十年也正月節度使羅彦瓌¶
<pb:KR2k0049_WYG_054-23b>¶
　敗北漢兵於静陽執守將鹿英以歸　金攻太原富¶
　察取平定軍及樂平　明崇禎六年七月丙申流賊¶
　陷城遊擊猛如虎與虎大威和應詔馬&KR0464;繇臯落山¶
　勦賊有功¶
　忻州¶
魏嘉平三年雍州刺史陳泰求敕幷州幷力討諸葛恪¶
　司馬景王從之未集而鴈門新興二郡以為將逺役¶
　遂驚反景王謝朝士曰此我過也非元伯之責　後¶
<pb:KR2k0049_WYG_054-24a>¶
　魏肅宗正光五年八月秀容内附乞扶莫於破郡殺¶
　太守南秀容牧子萬子乞真反叛殺太僕卿陸延幷¶
　州牧子素和婆崘嶮作亂領民酋長爾朱榮並前後¶
　討平之　爾朱榮兵威漸盛曾經肆州刺史尉慶賓¶
　畏惡之據城不出榮恨慶賓舉兵襲之慶賓别駕姚¶
　和内應榮遂害慶賓僚屬拘慶賓還秀容　唐垂拱¶
　二年骨咄祿入朔代以淳于處平為陽曲道總管將¶
　擊賊總材山至忻州與賊遇鏖戰不利死者五千人¶
<pb:KR2k0049_WYG_054-24b>¶
　　晉開運元年正月辛丑北京留守劉知逺及契丹¶
　偉王戰於秀容敗之十一月辛卯忻州言與契丹戰¶
　破之闗南言破契丹斬首萬餘級　周世宗至太原¶
　城下命行營都部署符彦卿與郭從義向訓白重贊¶
　史彦超率萬騎屯忻口以拒北援又下盂縣遼人駐¶
　忻北游騎及近郊彦超以二千騎當其鋒左右馳擊¶
　彦超死之敗遼衆二千餘遼騎遁走先鋒為遼人所¶
　掩重傷數百人　遼會同七年正月丙子明王安端¶
<pb:KR2k0049_WYG_054-25a>¶
　先入鴈門圍忻代下之遼應厯時周人侵漢以南院¶
　大王特烈都統西南道軍援之周已下太原數城漢¶
　人不敢戰及聞特烈兵至周主遣郭從義尚鈞等率¶
　精騎拒於忻口特烈擊敗之獲其將史彦超周軍遁¶
　歸復所陷城邑漢主詣特烈謝　宋宣和七年九月¶
　河東言金尼瑪哈至雲中詔童貫復宣撫十二月乙丑¶
　貫至太原遁歸是月金兵陷忻代等州圍太原府¶
　元太祖十三年八月穆呼哩自京入河東克太原平¶
<pb:KR2k0049_WYG_054-25b>¶
　陽及忻代澤潞汾霍等州至正十八年六月闗先生¶
　掠晉冀鴈門間¶
　定襄縣¶
石季龍將李厯張平髙昌等並率所部稱藩於慕容儁¶
　吕䕶之走野王遣弟奉表謝罪於儁又上黨馮鴦自¶
　稱太守附於張平儁以平故赦其罪以為京兆太守¶
　䕶之鴦亦隂通晉張平跨有新興鴈門西河太原上¶
　黨上郡之地壘壁三百餘衆十餘萬户遂拜置征鎮¶
<pb:KR2k0049_WYG_054-26a>¶
　為鼎峙之勢儁遣慕容評攻平慕容根攻鴦陽驁攻¶
　昌慕容臧攻厯幷州壘壁降者百餘所以悅綰為幷¶
　州刺史以撫之平所署征西諸葛驤鎮北蘇象寧東¶
　喬庶鎮南石賢等率壘壁百三十八降於儁儁大恱¶
　皆復其官爵既而平率衆三千奔平陽鴦奔野王厯¶
　走榮陽昌奔邵陵悉降其衆　明正徳九年火篩冦¶
　入嘉靖二十年諸達入至汾沁還三十九年冦入攻¶
　破蕎麥寨四十年土賊夜藏段木山晝出擄掠兵巡¶
<pb:KR2k0049_WYG_054-26b>¶
　道王喬年及常㕘將設計誘之夜發兵擒獲四十餘¶
　人餘黨悉解散崇禎中賊髙加計據岢嵐四出剽掠¶
　八年三月㕘將虎大威與遊擊猛如虎追至忻代山¶
　中加計馬上舞三十斤長挺突陣大威射殺之追斬¶
　其衆五百人餘黨悉平甲申二月十七日偽官曹至¶
　五月遊兵殺偽典史解二十二日流賊急圍城午刻¶
　破殺戮不可勝計¶
國朝順治元年五臺賊張五桂攻城偽將栁同春據忻¶
<pb:KR2k0049_WYG_054-27a>¶
　州兼轄定襄聞代州已歸正潰走¶
　静樂縣¶
宋靖康末太原義士張横有衆二千往來嵐憲間紹興¶
　五年九月敗金人於憲州後卒陷於金　金平汴諸¶
　將西趣陜津略定河東郡縣托克索取憲州遇其援¶
　軍擊敗之生擒其將貝勒諾果珠嚕等　明洪武初¶
　元四大王結寨於静樂岢嵐山中三年又冦武州嘉¶
　靖十五年十月諳達由巖頭溝至寧化三馬營三十¶
<pb:KR2k0049_WYG_054-27b>¶
　四年馬邑生員張蕙自北界歸言邱富日夜道諳達¶
　静樂縣妖人盧山佛等許為内應總督許論上其事¶
　以蕙為所鎮撫¶
國朝順治六年三月姜建勲由静樂西山下取汾州交¶
　山土冦無事為民有事為賊丁丑夏擾静樂疆西遷¶
　永寧界骨集山蹂躪寧鄉臨縣巡撫倭親率兵半勦¶
　半撫賊乃散¶
　代州¶
<pb:KR2k0049_WYG_054-28a>¶
漢高帝六年冦由鴈門圍韓王信於太原景帝中六年¶
　入至武泉吏卒戰死者二千餘人後二年入冦太守¶
　馮敬戰死發車騎材官屯元光元年十一月車騎將¶
　軍程不識屯鴈門五年正月治鴈門險阻以止冦之¶
　驅役丁男萬餘元朔元年秋車騎將軍衛青出鴈門¶
　李息出代天漢三年秋冦入鴈門太守坐畏懦誅四¶
　年正月因杆將軍公孫敖萬騎步兵三萬人出鴈門¶
　與左賢王戰不利引還　偽新初始元年六月代郡¶
<pb:KR2k0049_WYG_054-28b>¶
　兵起　漢建武五年十二月盧芳入掠鴈門諸城下¶
　之置守令七年遣驃騎將軍杜茂墾晉陽廣武間田¶
　以驢牛轉運邊土稍給十二年又遣謁者段忠將諸¶
　郡弛刑配茂營增屯永平五年十二月冦自雲中至¶
　原陽永初三年九月烏桓居鴈門者率衆王無何允¶
　與南匈奴鮮卑合兵冦五原遼東太守耿䕫將遼東¶
　鮮卑及諸郡兵與車騎將軍何熙共討之永夀二年¶
　鮮卑檀石槐入鴈門殺數百人大抄掠而去延熹二¶
<pb:KR2k0049_WYG_054-29a>¶
　年春二月鮮卑冦鴈門熹平六年南單于與中郎將¶
　臧旻出鴈門擊鮮卑檀石槐大敗而還　蜀漢章武¶
　二年鮮卑大人步度根與軻比能有隙將其衆萬餘¶
　入魏塞保鴈門建興三年魏牽招為鴈門太守教民¶
　戰陣表復郡中烏桓五百餘家租調使為偵候鮮卑¶
　每犯塞輒摧破之十一年十月鮮卑步度根入冦(詳/寧)¶
　(武/)魏驍騎將軍秦朗擊敗之乃詣幷州降　晉代公¶
　猗盧三年白部大人叛入西河鐵弗劉虎舉衆於鴈¶
<pb:KR2k0049_WYG_054-29b>¶
　門以應之攻晉新興鴈門二郡幷州刺史劉琨來乞¶
　師猗盧使弟子鬱律將騎二萬助琨擊之大破白部¶
　次攻劉虎屠其營虎收餘燼西渡河　梁承聖三年¶
　五月柔然入㓂魏柱國趙貴擊破之　北齊天保五¶
　年四月柔然攻肆州齊主追至恒州敗之　隋仁夀¶
　四年八月漢王將喬鍾葵圍代州詔朔州總管楊義¶
　臣救之義臣率馬步二萬夜出西陘遲明行數十里¶
　鍾葵覘見義臣兵少悉衆拒之鍾葵亞將王拔驍勇¶
<pb:KR2k0049_WYG_054-30a>¶
　善用矟射之者不能中每以數騎陷陣義臣募能當¶
　拔者車騎將軍楊思恩請當之義臣見思恩氣貌雄¶
　勇顧之曰壯士也賜以巵酒思恩望見拔立陣後投¶
　觴於地䇿馬赴之不克義臣復選騎士十餘人從之¶
　思恩遂突擊殺數人直至拔麾下短兵方接所從騎¶
　士退思恩為拔所殺拔遂乗之義臣軍北者十餘里¶
　於是搆得思恩屍義臣哭之甚慟三軍莫不下泣所¶
　從騎士皆腰斬義臣自以兵少悉取軍中牛驢得數¶
<pb:KR2k0049_WYG_054-30b>¶
　千頭復令兵數百人持一鼓潛驅之澗谷間出其不¶
　意晡後與鍾葵軍戰兵初合命驅牛驢者疾進一時¶
　鳴鼓塵埃漲天鍾葵軍不知以為伏兵發因而大潰¶
　縱擊破之仁夀末漢王諒起兵幷州代州總管李景¶
　發兵拒之諒遣劉嵩襲景戰於城東升樓射之無不¶
　應弦而倒選壯士擊之斬獲略盡諒復遣嵐州刺史¶
　喬鍾葵率勁卒三萬攻之景戰士不過數千加以城¶
　池不固為賊衝擊崩毁相繼景且戰且築士卒皆殊¶
<pb:KR2k0049_WYG_054-31a>¶
　死鬭屢挫賊鋒司馬馮孝慈司法參軍吕玉並驍勇¶
　善戰儀同三司侯莫陳乂多謀畫工拒守之術景知¶
　將士可用其後推誠於此三人無所闗預在閣持重¶
　時出撫循而已月餘朔州總管楊義臣以兵來援合¶
　擊大破之大業十三年郡丞陳孝意與虎賁郎將王¶
　智辨討劉武周戰於下館敗績退保鴈門武周百計¶
　攻之城中食盡校尉張倫殺孝意城遂陷　唐武徳¶
　二年四月劉武周入鴈門至雀鼠谷栢壁　唐初苑¶
<pb:KR2k0049_WYG_054-31b>¶
　君璋統劉武周部曲與髙滿政夜襲代州不克又冦¶
　代州刺史王孝徳設拒却之四年頡利率萬騎與苑¶
　君璋合冦鴈門定襄王李大恩擊却之又冦代州敗¶
　行軍總管永安王孝基略河東郡頡利率十五萬騎¶
　入鴈門圍幷州深鈔汾潞取男女五千秦王出蒲州¶
　邀擊之李子和以兵趨雲中掩可汗後段徳操出夏¶
　州阻其歸幷州總管襄邑王神符戰汾東斬級五百¶
　取馬二千汾州刺史蕭顗獻俘五千頡利聞秦王且¶
<pb:KR2k0049_WYG_054-32a>¶
　至引出塞五年八月頡利將十五萬騎入鴈門冦幷¶
　州詔太子建成秦王世民禦之時帝與羣臣議和戰¶
　孰利鄭元璹曰戰則禍深不若和利封徳彛曰不戰¶
　而和示之以弱後當復來不若擊之擊之而勝則和¶
　可久矣從之後唐兵屢勝頡利結好歸　後晉開運¶
　元年正月契丹入雁門攻代州九月代州刺史白文¶
　珂及契丹戰於七里烽敗之　後晉天福十二年二¶
　月武節都指揮使史𢎞肇取代州殺其刺史王暉¶
<pb:KR2k0049_WYG_054-32b>¶
　宋太平興國五年遼乾亨二年也三月代州言宣徽¶
　南院使潘美大敗遼衆於雁門殺其駙馬侍中蕭咄¶
　李獲都指揮使李重誨七年五月三交行營言潘美¶
　敗遼師於雁門破其壘三十六雍熈三年遼統和四¶
　年也正月雲應朔都部署潘美雲州觀察使楊業出¶
　塞五月潘美師還雲朔諸州吏民内徙　宋平河東¶
　命曹光實為汾遼石沁等州都巡檢使大軍北征與¶
　潘美分道出雁門光實為前鋒遇敵迎戰敗之斬首¶
<pb:KR2k0049_WYG_054-33a>¶
　數千級　金大安三年元兵至忻代貞祐四年正月¶
　壬申太原元帥監軍烏庫哩徳升招其民降北者得¶
　四千三百三十餘人三月金徙武朔吏民於嵐石九¶
　月元攻代州經略使鄂屯醜和尚戰没十二月壬申¶
　元兵進自代州神仙横城及平定承天鎮諸隘攻太¶
　原府宣撫使烏庫哩禮遣人間道齎&KR0552;書至汴告急¶
　詔發潞州元帥府平陽河中絳孟宣撫司兵援之興¶
　定元年二月己未元兵徇忻代　元天厯元年雁門¶
<pb:KR2k0049_WYG_054-33b>¶
　崞縣及武嵐州大澗諸處皆穿塹壘石至正十八年¶
　二月田豐掠雁門十九年二月博囉特穆爾過代州¶
　收山東潰將孟本州諸軍　明洪武三年延安侯唐¶
　勝宗吉安侯陸仲亨捕代縣冦同復爵四年吉安侯¶
　陸仲亨屯鴈門闗八年都督何文輝屯鴈門闗正統¶
　十四年額森入留代州五日景泰元年額森數萬騎¶
　攻鴈門都指揮李端擊却之復侵闗南端力拒不得¶
　過尋繇義井堡圍忻代諸州石亨等不能禦長驅抵¶
<pb:KR2k0049_WYG_054-34a>¶
　太原城北山西大震命巡撫朱鑑移鎮鴈門而别遣¶
　都督僉事王良鎮太原援兵漸集冦亦饜乃引去天¶
　順四年秋博囉大舉入㓂鎮大同髙陽伯李文按兵¶
　不戰遂入鴈門大掠忻代諸州畿輔震恐文宥死立¶
　功八月都督顔彪馮宗屯鴈門闗成化八年九月火¶
　節自馬峪口入正徳七年十二月總兵神周敗績於¶
　□子墕死者甚衆九年由陽房口入至太原由石硤¶
　口出嘉靖二十年諳達由代州至太原二十一年入¶
<pb:KR2k0049_WYG_054-34b>¶
　代州三闗不支四月詔宣大總督翟鵬兼節制鴈門¶
　偏頭寧武二十二年入代州至太原三十二年九月¶
　㓂代州村堡都御史趙時春親率兵禦之戰於東十¶
　里舖總兵李淶乗勝入冦伏中與其子松死之遂冦¶
　忻崞歸又以兵邀之四十年入代州破西郭焚之代¶
　攖城自守四十一年破代州平城堡堡東距代五里¶
　隆慶元年九月破石州游騎逼忻崞代州戒嚴冦憚¶
　度鴈門復趨石州還崇禎甲申二月闖賊至忻州官¶
<pb:KR2k0049_WYG_054-35a>¶
　民迎降遂攻代州五臺官吏迎降總兵周遇吉守代¶
　州出竒奮擊連戰十餘日殺賊萬餘賊合諸路賊進¶
　攻遇吉兵少食盡退守寧武闗¶
　五臺縣¶
晉時鐵弗帥劉氏居於新興慮虒之北　後魏神䴥元¶
　年六月幷州卜田謀反伏誅餘衆不安詔淮南公王¶
　倍斤鎮慮虒撫慰之　宋乾徳五年北漢天會十一¶
　年也五月北漢鳩唐砦招收指揮使樊暉以砦來降¶
<pb:KR2k0049_WYG_054-35b>¶
　靖康時宣撫副使劉韐遣别將賈瓊自代州出敵背¶
　且許義軍以爵祿得首領數十既復五臺而解潛折¶
　可求敗聞遂不果進　金天會四年楊瑪呼等聚衆¶
　數千於五臺鎮代州郭企忠與同知州事徳濟擊平¶
　之金圍太原郭企忠殱宋軍於五臺貞祐四年河東¶
　行省胥鼎奏言河東北路宣撫使完顔伯嘉屢言同¶
　知西京留守兼臺州刺史完顔琢可倚之以復山西¶
　朝廷遷官賜姓令屯代北扼太和嶺今聞諸隘悉無¶
<pb:KR2k0049_WYG_054-36a>¶
　琢兵蓋琢挈太原之衆保五臺剽掠耳如尚以伯嘉¶
　之言為可信乞遣琢出太原或徙之内地分處其衆¶
　以備不測之變宰臣奏已遣官體究琢軍且令太原¶
　元帥府烏庫哩徳升召琢使之矣當以此意報鼎無¶
　何徳升奏琢兵數萬分屯代州諸險拒戰甚力其衆¶
　烏合非琢不可制胥鼎復奏宣差提控𤓰爾佳實倫¶
　言琢方招降人謀復山西盤桓於忻代定襄間恣為¶
　侵擾無復行意發掘民粟戕殺無辜雖曰不煩官廩¶
<pb:KR2k0049_WYG_054-36b>¶
　博易為名實則攘刼欺國害民無如琢者實倫之言¶
　如此臣已令帥府禁止之矣宰臣奏所遣官自忻代¶
　來云不見刼掠之迹惟如徳升言便從之　元至正¶
　二十年王士誠久躪晉冀博囉敗之於臺州乃走東¶
　平¶
　繁峙縣¶
漢髙帝七年十月周勃等從帝擊破韓王信軍降葰人¶
　遂至武泉建武十年上谷太守王霸等戰勝賈覽於¶
<pb:KR2k0049_WYG_054-37a>¶
　平城下還合諸將入鴈門與驃騎大將軍杜茂會攻¶
　盧芳將尹由於崞繁峙不克　晉太元元年十二月¶
　劉厙仁遣妻兄公孫希擊破慕容垂將平規復大舉¶
　救苻丕發上谷及代鴈門兵次於繁峙慕容文等思¶
　東歸率三郡人攻殺厙仁¶
國朝順治六年賊劉遷據城焚學官兵收捕之¶
　崞縣¶
漢將軍周勃下晉陽復擊韓信軍於硰石破之追北八¶
<pb:KR2k0049_WYG_054-37b>¶
　十里還攻樓煩二城因擊平城下所將卒當馳道為¶
　多又擊陳豨屠馬邑所將卒斬豨將軍乗馬降轉擊¶
　韓信陳豨趙利軍於樓煩破之得豨將宋最鴈門守¶
　圂因轉攻得雲中守遫丞相箕□將軍博定鴈門郡¶
　十七縣雲中郡十二縣　隋大業十一年八月始畢¶
　圍鴈門諸屬城皆破惟崞城守時齊王暕以後軍保¶
　崞城　宋宣和末李翼為代州西路都巡檢使屯崞¶
　縣金人取代遣使諭降翼射却之帥士卒堅守義勝¶
<pb:KR2k0049_WYG_054-38a>¶
　軍統領崔忠殺都監張洪輔夜引金兵入城翼挺身¶
　搏戰達旦力不敵被執與縣令李聳丞王唐臣尉劉¶
　子英監酒閻誠將官折可與同死之　金大安三年¶
　元師大掠崞縣　元致和元年九月上都諸王呼喇¶
　台等引兵犯崞州至正十八年賊將闗先生大掠¶
　明洪武元年大將軍徐達下太原遣副將軍常遇春¶
　取崞不下退屯於萬家街歛兵十日不出一夕舉火¶
　燒萬家街火光燭天城中莫測所為遇春潛燒北門¶
<pb:KR2k0049_WYG_054-38b>¶
　入城州守冒烟遁大都督府副使顧時從大軍取平¶
　陽克崞州獲逃將王信等嘉靖三十九年諳達掠崞¶
　攻陷原平南陽等一十七堡崇禎六年二月副總兵¶
　曹文詔連敗流賊於忻代間癸丑進都督同知七年¶
　副總兵劉光祥敗賊崞縣復其城¶
　保徳州¶
漢元光元年七月䖍人羌攻穀羅城度遼將軍耿䕫討¶
　破之(章懐注穀羅/屬西河郡)延熹四年冬十月先零沈底羌與¶
<pb:KR2k0049_WYG_054-39a>¶
　諸種羌冦幷涼二州　周顯徳中折徳扆節度永安¶
　軍率師攻下河市鎮斬幷軍五百餘級入朝以其弟¶
　徳權總州事又破幷軍五百餘於沙谷砦斬其將郝¶
　章張昭　宋大中祥符三年麟府言社慶族依唐龍¶
　鎮為援數擾别部請出兵襲之上曰均吾民也不許¶
　　金興定三年六月保徳州振威軍萬户王章弩軍¶
　萬户齊鎮殺其刺史富珠哩尼楚格而仍滅其家脅官¶
　吏軍民同狀白嵐州帥府言尼楚格謀不軌鎮西軍¶
<pb:KR2k0049_WYG_054-39b>¶
　節度使果爾嘉實倫察令同知州事富拉塔圖之¶
　富拉塔乃與兵吏置酒召章等飲擒而族誅之命行¶
　省胥鼎量宜遷賞仍令富拉塔攝州事撫安其衆¶
　金貝勒諾果珠嚕等攻保徳未下托克索進兵助擊¶
　梯衝並進遂克其城　明洪武六年北兵先後入白¶
　登保徳與河曲輒為守將所敗正統四年十月威喇¶
　至西莊村烏梁海三千餘人在櫃子山屯駐殺掠保¶
　徳州河曲等縣景泰元年四月諜報額森追石亨於¶
<pb:KR2k0049_WYG_054-40a>¶
　鴈門請令延綏總兵渡河於保徳州設伏截殺從之¶
　七月掠河曲保徳成化十五年火篩由偏闗至王家¶
　寨正徳十一年至東南大塔舖嘉靖十八年諳達至¶
　城下四十一年至董家梁賈家梁東溝四十三年由¶
　河西五虎山下踏冰橋入把總王宰兵三百殱焉由¶
　偏闗至東南栢森村叢林村趙家墕及城沙坪演武¶
　亭南闗四十五年由唐家會踏冰入千户徐堯臣兵¶
　百餘殱焉數日由賈家灣踏氷入至馮家川村落無¶
<pb:KR2k0049_WYG_054-40b>¶
　烟隆慶元年十月自河曲保徳入汾石崇禎三年府¶
　谷賊熾¶
國朝順治七年守備牛化麟據城　王師破之十四年¶
　朱龍黨周四據府谷知州李遇時等固守¶
　河曲縣¶
唐開元四年突厥降户處河曲者多北歸毗伽可汗朔¶
　方總管薛納討平之　天寶十四載郭子儀擊髙秀¶
　巖於河曲敗之遂收雲中馬邑　宋端拱元年三月¶
<pb:KR2k0049_WYG_054-41a>¶
　火山軍言河西羌部直蕩族内附　何灌知火山軍¶
　賈胡疃有水泉遼人常越境來汲灌遏其來遼將忿¶
　而舉兵灌迎髙射之發輒中著崖石皆没鏃乃斂兵¶
　　遼神冊元年攻振武乗勝而東攻蔚新武媯儒五¶
　州俘獲不可勝記斬不從命者萬四千七百級盡有¶
　代北河曲隂山之衆遂取山北八軍　金海陵時火¶
　山賊李鐵槍乗暑攻震武軍節度使布薩忠義單衣¶
　從一騎迎擊之射殺數人賊乃退興定元年七月癸¶
<pb:KR2k0049_WYG_054-41b>¶
　未隩州振威軍萬户馬寛逐其刺史李䇿據城叛遣¶
　使招之乃降已而復謀變州吏擒戮之夷其族四年¶
　五月癸卯元兵徇隩州正大二年五月壬申詔諭隩¶
　州趙甫等能以土地來歸當任使之　元至元二十¶
　四年河南省右丞魏賽音布哈鎮偏頭闗窮逐博囉¶
　特穆爾於漠北　明景泰元年額森犯河曲及義井¶
　堡殺二指揮成化元年火篩至楊勉堡十九年春正¶
　月乂至楊勉堡𢎞治十四年至七里溝入至唐家會¶
<pb:KR2k0049_WYG_054-42a>¶
　崇禎元年黄甫川賊王嘉孕吳廷貴踏氷掠河曲鄉¶
　村三年六月署縣張文憲賄釋賊王從化十月二十¶
　八日嘉孕陷城四年四月總督魏雲中㕘政周鴻圖¶
　錮城竭水賊渇甚乃降太原令崔從教司餉賊平署¶
　河曲事念賊病渇潰城恐賊亦以渇制我遂建議築¶
　南闗水城三年十一月山西總兵王國樑追賊於河¶
　曲發西洋砲砲炸兵自亂賊乗之大潰遂陷河曲四¶
　年四月曹文詔等克河曲斬賊一千五百餘級獲兵¶
<pb:KR2k0049_WYG_054-42b>¶
　械馬騾數千王國棟擊王嘉孕於河曲大敗賊入據¶
　其城部議設一大將兼統山陜軍協討乃令杜文煥¶
　為提督偕曹文詔馳至河曲絶饟道以困之¶
　¶
　¶
　¶
　¶
　山西通志卷五十四¶
