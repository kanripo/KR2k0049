# -*- mode: mandoku-view; -*-
#+TITLE: 山西通志
#+DATE: 2015-08-24 22:42:20.093866
#+PROPERTY: ID KR2k0049
#+PROPERTY: BASEEDITION WYG    
#+PROPERTY: JUAN 卷三十四
<pb:KR2k0049_WYG_034-1a>¶
欽定四庫全書¶
　山西通志卷三十四¶
　　水利(六/)¶
　黄河¶
爾雅釋水河出崑崙虛色白所渠并千七百一川色黄¶
百里一小曲千里一曲一直　䟽河源出於崑崙山下¶
之基其初纎微源高激凑故水色白也所受之水并計¶
凡有一千七百以其所受渠多沙壤溷淆故為一川而¶
<pb:KR2k0049_WYG_034-1b>¶
水色黄也百里一小曲千里一曲一直者此河自然之¶
勢也¶
黄河在歸化城西一百七十里筆寫氣繇西北山嘴折¶
而東南流至脱脱城西折而東南三十里至喇嘛灣山¶
嘴復折而西南至寜武府偏闗縣老牛灣入闗河口其¶
南則河套也¶
　黒河在歸化城東百餘里西流至脱脱城西南伏流¶
　入黄河　頭道河二道河三道河即兎毛河水也西¶
<pb:KR2k0049_WYG_034-2a>¶
　南流至岔河口入黄河　七星湖在歸化城西南一¶
　百七十里西入黄河　清水河在歸化城西南三百¶
　里有竒西北流至岔河口入黄河　寜邊河在平魯¶
　縣邊外西入黄河¶
黄河自平羅所東榆林衞西境出塞逕廢豐州西　按¶
　豐州乃隋唐之豐州非遼金之豐州也遼金豐州在¶
　今右玉縣北¶
折而東逕三受降城南¶
<pb:KR2k0049_WYG_034-2b>¶
　元和志三受降城景雲三年朔方總管張仁愿所置¶
　也顧景范曰中城在廢夏州北八百里西城在廢豐¶
　州北八十里東城在廢勝州東北二百里胡朏明曰¶
　東城本漢定襄郡之盛樂縣後魏嘗都此唐置振武¶
　軍按韓重華屯田東起振武轉而西極於中受降城¶
　出入河山之際六百餘里昔人謂黄河在他處為害¶
　在寜夏獨為利以重華事觀之則利不獨在寜夏矣¶
　　水經河水南入楨陵縣西北注河水南入楨陵縣¶
<pb:KR2k0049_WYG_034-3a>¶
　西北縁胡山歴沙南縣東北兩山二縣之間而出予¶
　以太和中從高祖北巡親所經渉縣在山南北去雲¶
　中城一百二十里縣南六十里有東西大山山西枕¶
　河河水南流脉水尋經殊乖川去之次　緣胡山今¶
　在朔平府平魯縣西北黄河西來折而南流處楨陵¶
　即廢東勝州也其故城在縣西北河東岸沙南故城¶
　在西岸榆林塞外唐為勝州地　此黄河入内境之¶
　始　水經河水從縣東屈南逕沙陵縣西白渠水注¶
<pb:KR2k0049_WYG_034-3b>¶
　之白渠水出塞外西南流入河　沙陵漢屬雲中郡¶
　今水入河處名沙陵湖白渠水一名黒河¶
折而南逕廢勝州東入塞為平魯縣界平魯西岸乃河¶
　套也廢勝州城在榆林衞東北四百五十里本漢雲¶
　中五原二郡地隋置勝州治榆林縣元和志北近榆¶
　林即漢之榆林塞雲中故城在縣東北四十里東受¶
　降城在縣東北八里榆林闗在縣東三十里東北臨¶
　河自夏州朔方縣流入又經河濵縣東十五歩濶一¶
<pb:KR2k0049_WYG_034-4a>¶
　里不通船楫即河濵闗渡處名君子津平魯縣本漢¶
　雁門郡之武州縣隋唐以後為朔州地元和志黄河¶
　在朔州鄯陽縣西三百里遼自唐河西勝州移置勝¶
　州於此曰東勝州其故城在平魯縣西北元和志唐¶
　徙東受降城於綏逺烽南即東勝州治也明洪武初¶
　改建左右二衞兵民皆耕牧河套中二十六年城東¶
　勝永樂初移就延綏其地遂墟¶
國朝屬理藩院榆林志河套之地南抵邊墻北濵黄河¶
<pb:KR2k0049_WYG_034-4b>¶
　逺者八九百里六七百里近者亦一二百里唯黄甫¶
　川之南焦家坪及娘娘灘羊圏渡口為最近云　水¶
　經又南逕赤城東又南逕定襄桐過縣西　河水於¶
　　一縣之間濟有君子之名今在平魯縣西即所謂湖¶
　灘河也水經注昔漢桓帝十三年西幸榆中東行代¶
　地洛陽大賈齎金貨隨帝後行夜迷失道往投津長¶
　曰子封送之渡河賈人卒死津長埋之其子尋求父¶
　喪發塚舉尸資費一無所損其子悉以金與之津長¶
<pb:KR2k0049_WYG_034-5a>¶
　不受事聞於帝曰君子也即名其津為君子濟濟在¶
　雲中城西南二百餘里　河水又東南左合一水¶
　水出契吳東山西逕故里南而北西流注於河¶
偏頭闗河曲縣黄河上接蒙古界起西流下至保徳州¶
界止衺一百五十里¶
黄河又南逕偏頭闗河曲縣西岸北岸亦河套地至河¶
曲縣唐家渡北岸保徳州天橋峽西北岸乃府谷縣也¶
　黄河南流逕黄甫川東九里入府谷縣界又南逕縣¶
<pb:KR2k0049_WYG_034-5b>¶
　東去縣百歩東南為河曲縣黄河在縣西北舊府志¶
　自縣東北故東勝州境轉而西南流八十里至縣西¶
　北平泉村復轉西流九十里至天橋峽又南流八保¶
　徳州境偏頭闗在河曲縣東北一百十里保徳州黄¶
　河在州西北一里　偏頭闗官河至闗河口入河弔¶
　子溝馬圏嘴溝大泉溝沙廟溝入官河　河曲縣大¶
　澗河鎮口河平泉入河石佛河沙泉河至保徳入河¶
　　保徳州東溝水西溝水腰莊水蘆子溝水石堂水¶
<pb:KR2k0049_WYG_034-6a>¶
　土門溝水朱家川鴨頭川入河　水經又南樹頺水¶
　注之　水出東山西南流至沃陽故城西而南注於¶
　河　沃陽漢雁門西部都尉治　當屬闗河　又南¶
　大羅水注之　水上承樹頺河南流西轉逕武縣故¶
　城南又西南注於河　武縣在善無縣西百五十里¶
　　又左得湳水口　水出西河郡美稷縣西流合呂¶
　梁洪水而注於河　錐指按平魯衞西有吕梁山湳¶
　水口當在今河曲縣西北天橋峽　平魯西吕梁山¶
<pb:KR2k0049_WYG_034-6b>¶
　水勢未為極險今臨縣永寜保徳天橋峽雖距土軍¶
　太逺而水勢與水經注所指相近¶
保徳州黄河上接河曲縣界西流折而南下至興縣界¶
止袤一百三十里　興縣黄河上接保徳州界南流下¶
至臨縣界止袤一百七十里¶
黄河繇保徳州西五十里韓家川復折而南迤南逕興¶
縣西其西岸乃府谷縣神木縣葮州也¶
　黄河在神木縣東十里葮州東一里　興縣在岢嵐¶
<pb:KR2k0049_WYG_034-7a>¶
　州西一百五十里黄河在縣西五十里元和志嵐州¶
　合河縣黄河在縣西二里今興縣西北五十里有合¶
　河故城　興縣嵐漪水至裴家川口入河蔚汾水至¶
　黑峪口入河浩旻泉入河南川水交樓水通惠泉入¶
　蔚汾水¶
臨縣黄河上接興縣界南流下至永寜州界止袤二百¶
一十里其西岸乃吳堡也¶
　吳堡黄河去縣一里臨縣黄河在縣西八十里臨泉¶
<pb:KR2k0049_WYG_034-7b>¶
　水即湫河也一名吃那水元地理志黄河正南流過¶
　保徳州葮州及興州境又南過臨州凡一千餘里與¶
　吃那河合臨水古作陵水　湫河孝才河青涼河曲¶
　峪河杏林莊河第八舗河凡六河入河郝家坡河小¶
　馬坊河喬子川河榆林河甘泉河安業河大峪河小¶
　峪河鐘底河故縣河窰頭河太平河萬安河麻峪河¶
　善卷河青堂河凡十六河入湫河　水經又南陵水¶
　注之　水出陵川北峪南逕其川西轉入河　當屬¶
<pb:KR2k0049_WYG_034-8a>¶
　臨水¶
永寜州黄河上接臨縣界南流下至寜鄉縣界止袤六¶
十里¶
　寜鄉縣黄河上接永寜州界南流下至石樓縣界止¶
　袤三十五里其西岸乃綏徳州也¶
　綏徳州黄河去州一百二十里永寜州寜鄉縣黄河¶
　胥在西元和志石州平夷縣黄河西去縣一百四十¶
　五里定胡縣黄河去縣西二百歩舊唐志貞觀二年¶
<pb:KR2k0049_WYG_034-8b>¶
　於定胡置孟門縣今孟門闗在州西五十五里平夷¶
　縣故城即今寜鄉縣治黄河在西一百五十里寜鄉¶
　在永寜南五十里　永寜州北河通考所謂離石水¶
　也至州西四十里後河底入河東河南河至交口村¶
　入北河　寜鄉縣清水河至永寜入河蕉山泉子山¶
　諸水入清水河　水經又南得離石水口　注出離¶
　石北山南流逕離石縣故城西其水又南出西轉逕¶
　隰城縣故城南其水西流注於河　離石水即赤洪¶
<pb:KR2k0049_WYG_034-9a>¶
　水今名北河¶
石樓縣黄河上接寜鄉縣界南流下至永和縣界止袤¶
一百里其西岸乃清澗縣也¶
　清澗黄河去縣一百里石樓黄河在縣西九十里石¶
　樓沙河二南至譚莊東至隰州境皆西流入河水深¶
　五尺　屈産泉入沙河　水經又南過土軍縣西¶
　注吐京郡治故城卽土軍縣之故城也縣有龍泉出¶
　城東南道左山下其水西北流至其城東南吐軍水¶
<pb:KR2k0049_WYG_034-9b>¶
　出道左高山西南注之龍泉水又北屈逕其城東西¶
　北入於河　沙河即土軍水屈産泉即龍泉¶
永和縣黄河上接石樓縣界南流下至大寜縣界止袤¶
九十里其西岸乃延川縣也¶
　延川黄河去縣四十五里永和縣黄河在縣西六十¶
　里　仙芝河至千枝溝入河甘露河索陀川榆林川¶
　五花泉入仙芝河　水經又南得大蛇水　發源谿¶
　首西流入河　河水又南左合信支水發源東露西¶
<pb:KR2k0049_WYG_034-10a>¶
　流入於河　河水又南左㑹石羊水巡谿東入道源窮¶
　谷西流注於河(今永和西南五十里有石/羊城魏太武築置石羊軍)¶
大寜縣黄河上接永和縣界南流下至吉州界止袤四¶
十五里其西乃延長縣也¶
　延長黄河去縣三十五里大寜縣黄河在縣西六十¶
　八里孟門山在縣西南八十里與吉州分山　隰州¶
　紫川蒲縣蒲川㑹為昕川過白馬掃入河吉州麻束¶
　溝義亭川大寜小道溝入昕川義亭川一名羊求川¶
<pb:KR2k0049_WYG_034-10b>¶
　㑹蔡家川入昕川　水經又南過蒲川石樓山南逕¶
　蒲城東　注武谿水南出得黄蘆水　東出歴蒲子¶
　城南東北入谷極谿便水之源也又南合紫川水出¶
　東北紫川谷西南合江水江水出江谷西北入紫水¶
　紫水又西北入蒲水蒲水又西南入於河　水經又¶
　南過河東北屈縣西　河水南逕北屈縣故城西十¶
　里有風山風山西四十里河南孟門山又有燕完水¶
　注之異源合舍西流注河河水又南得鯉魚　歴澗¶
<pb:KR2k0049_WYG_034-11a>¶
　東入窮溪首便其源也　又南羊求水入焉　東出¶
　羊求川西逕北屈縣故城南城則夷吾所奔邑也其¶
　水西流注於河¶
吉州黄河上接大寜縣界南流下至鄉寜縣界止袤八¶
十五里　鄉寜縣黄河上接吉州界南流下至河津縣¶
界上袤六十五里其西岸乃宜川縣也¶
　宜川黄河去縣八十里吉州黄河在西六十里壺口¶
　山在州西南七十里鄉寜黄河在西七十里按元和¶
<pb:KR2k0049_WYG_034-11b>¶
　志丹州汾州縣西南至州七十里黄河在縣北七里¶
　河岸頓狹狀似槽形鄉人呼為石槽葢禹治水鑿石¶
　導河之處石槽長千歩濶三十歩懸水奔流黿鼉魚¶
　鼈所不能游今汾川故城在宜川縣東七十里孟門¶
　山在縣東南二十里黄河西岸山勢綿延與吉州孟¶
　門山參差相接即文城故縣西南三十六里河中之¶
　石槽山也　吉州清水河寛静河南澗入河山峽諸¶
　小水河䝉泉入清水河　鄉寜鄂水至師家灘入河¶
<pb:KR2k0049_WYG_034-12a>¶
　羅峪河暖泉龍王池水入鄂水　水經又南為採桑¶
　津　又南至崿谷旁　東北窮澗水源所導也西南¶
　流注於河¶
河津縣黄河上接鄉寜縣界南流下至榮河縣界止袤¶
七十六里其西岸乃韓城也¶
　韓城黄河去縣十五里龍門山在縣北五十里河津¶
　黄河在縣西元和志去縣二十五里即龍門口三秦¶
　記河津一名龍門水陸不通魚鼈之屬莫能上江海¶
<pb:KR2k0049_WYG_034-12b>¶
　大魚集龍門下數千不得上上則為龍故曰曝腮龍¶
　門尚書蔡氏傳李復云同州韓城北有安國嶺東西¶
　四十餘里東臨大河瀕河有禹廟在山斷河出處禹¶
　鑿龍門起於唐張仁愿所築東受降城之東自北而¶
　南至此山盡兩岸石壁峭立大河盤束於山峽間千¶
　數百里至此山開岸濶豁然奔放怒氣噴風聲如萬¶
　雷予按舊説禹鑿龍門而不詳其所以鑿誦説相傳¶
　但謂因舊修闢去其齟齬以決水勢而已今詳此説¶
<pb:KR2k0049_WYG_034-13a>¶
　則謂受降以東至於龍門皆是禹新開鑿若果如此¶
　則禹未鑿時河之故道不知却在何處而李氏之學¶
　極博不知此説又何所考也今按此説是禹繇今平¶
　魯縣西唐東受降城鑿山穿地至韓城之安國嶺麻¶
　線嶺矣顔師古漢書註積石山在河闗西羌中龍門¶
　山在夏陽北言治河施功自積石起鑿山穿地以通¶
　其流至龍門山也孔安國書傳言禹治河或鑿山或¶
　穿地以通流孔頴達正義又謂自龍門以下亦然今¶
<pb:KR2k0049_WYG_034-13b>¶
　按此説是禹又繇漢龍支縣小積石山今河州積石¶
　闗西南千二百里大積石山鑿山穿地至河津韓城¶
　北之龍門又繇龍門至風陵砥柱等山阜矣此古今¶
　水利之最巨者志於河津以備考　黄河西北出鄉¶
　寜境距縣二十五里西南入榮河境距縣二十里今¶
　河益東徙縣西距河十里西南距河二十餘里　汾¶
　河古至榮河后土祠下入河明隆慶四年東徙至河¶
　津西南二十里胡蘆灘入河今灘亦没於河矣山西¶
<pb:KR2k0049_WYG_034-14a>¶
　太原汾州平陽絳州諸水並河津馬峪爪峪諸泉渠¶
　多入汾河　水經又南出龍門口汾水從東來注之¶
　　注昔者大禹導河積石䟽決梁山謂斯處也即經¶
　所謂龍門矣　水經又南逕梁山原東　注自原山¶
　東南出至河晉之望也在馮翊夏陽縣之西臨於河¶
　上¶
榮河縣黄河上接河津縣界南流下至臨晉縣界止袤¶
七十里其西岸乃郃陽也¶
<pb:KR2k0049_WYG_034-14b>¶
　郃陽黄河去縣四十里韓城縣志黄河自龍門而南¶
　距郃陽不百里河壖多客土遇潦輙潰按韓城郃陽¶
　之土性猶河津榮河之土性也榮河黄河舊在縣西¶
　五里明時漸徙而東正徳二年遂至城下今去縣僅¶
　七十歩　瀵水在南趙村西入河　水經又南過汾¶
　隂縣西魏土地記河東郡北八十里有汾隂城北去¶
　汾水三里城西北隅曰脽丘上有后土祠　水經河¶
　水又逕郃陽城東注河水又南瀵水入焉水出汾隂¶
<pb:KR2k0049_WYG_034-15a>¶
　縣南四十里西去河三里平地開源潰泉上湧大幾¶
　如輪深則不測俗呼之為瀵魁土人壅其流以為陂¶
　水種稻東西二百歩南北一百餘歩與郃陽瀵水夾¶
　河中渚上又有一瀵水皆相潛通其水西南流厯朔¶
　坂西西流注於河¶
臨晉縣黄河上接榮河縣界南流下至永濟縣界止袤¶
四十里其西岸亦郃陽也¶
　臨晉黄河在縣西三十里縣志吳王寨者吳王二姓¶
<pb:KR2k0049_WYG_034-15b>¶
　居此今為吳王渡與郃陽渡相對夾馬渡口在吳王¶
　寨南　水經河水又南逕陶城西　元和志陶城在¶
　臨晉縣北四十里　水經註陶城在蒲坂城北城即¶
　舜所都也去厯山不逺又曰南對蒲津闗¶
永濟縣黄河上接臨晉縣界南流至風陵渡折而東下¶
至芮城縣界止袤一百七十五里其西岸則朝邑縣華¶
隂縣也又折而東其南則潼闗縣閿鄉縣也¶
　朝邑黄河去縣二十八里有臨晉闗華隂黄河去縣¶
<pb:KR2k0049_WYG_034-16a>¶
　九十里永濟黄河舊在府西蒲津門外明隆慶四年¶
　水漲溢入城西門及南北古城門是年河西徙萬厯¶
　八年復決而東齧城闉甃石岸以障之後漸徙而西¶
　去城十餘里¶
國朝康熈三十四年復東徙去城五里有蒲津闗與臨¶
　晉闗夾河相對　水經又南過蒲坂縣西　皇甫謐¶
　曰蒲坂舜所都也或言蒲坂或言平陽及瀵者也¶
　絳縣横嶺山涑水注五姓湖又西流經孟盟橋入於¶
<pb:KR2k0049_WYG_034-16b>¶
　河絳縣聞喜夏縣安邑猗氏虞鄉臨晉水多入涑水¶
　五姓湖古名張揚池水經注陂分為二東張城南面¶
　兩陂左右澤渚東陂世謂之晉興澤東西二十五里¶
　南北八里南對鹽道山西陂即張澤也西北去蒲坂¶
　一十五里東西二十里南北四五里東陂今五姓湖¶
　西陂今鴨子池也　媯汭泉太平寰宇記出河東縣¶
　南三十里南流媯北流汭東西相距二里合流入黄¶
　河雷澤西南首陽山下南流入河　玉洞泉寒谷泉¶
<pb:KR2k0049_WYG_034-17a>¶
　胥入黄河　涑川西入於河　神龍潭谷泉谷口泉¶
　蒼龍谷口泉胥入黄河　永樂澗水南入於河今為¶
　永樂渡　蒲州泉澤溝多入前項水　蒲津渡蒲津¶
　橋後魏迄唐初皆横絙百丈連艦千艘辮修笮以維¶
　之繫圍木以距之少敗輙更費不訾開元十二年於¶
　黄河兩岸闢東西門各造鐵牛四鐵人四其牛並鐵¶
　柱連腹入地丈餘前後鐵柱三十有六鐵山四夾岸¶
　以維浮梁今西岸缺其一　鍾羽正王基行狀庚辰¶
<pb:KR2k0049_WYG_034-17b>¶
　陞參政治蒲州州並大河一日河忽南溢且抵城聲¶
　如霆震城中皆驚號公於陷處見石堤横亘葢逺古¶
　以䕶城者遂建議接而増之自城抵首陽之麓蜿蜒¶
　如游龍河自是不為患　水經注南有厯山有舜井¶
　媯汭二水出焉水南曰媯水北曰汭水迺逕歴山下¶
　孔安國曰居媯水之内馬季良曰水所出曰汭然則¶
　汭似非水而今見有二水異源同歸渾流西注入於¶
　河　水經河水又南逕雷首山西　注山臨大河北¶
<pb:KR2k0049_WYG_034-18a>¶
　去蒲坂三十里　水經又南涑水注之　注水出河¶
　北縣雷首山縣北與蒲坂分山有夷齊廟其水西南¶
　流亦曰雷水又西南流注於河春秋左傳謂之涑川¶
　者也俗謂之陽安澗水　水經又南至華隂潼闗渭¶
　水從西來注之　汲冢竹書紀年曰晉公子重耳渉¶
　自河曲杜預註河曲在河東蒲坂縣南此即黄河南¶
　流折而東流之地也　水經河水歴潼闗南與渭水¶
　㑹　注河在闗内南流潼激闗山因謂之潼闗　元¶
<pb:KR2k0049_WYG_034-18b>¶
　和志闗西一里有潼水因以名闗潼闗衞在陜西都¶
　司東明析華隂地置西至華隂縣界一里黄河在衞¶
　北一里潼闗故城在衞東南四里左傳所謂桃林之¶
　塞元和志自靈寳縣以西至潼闗皆是　水經注闗¶
　之直北隔河有層阜巍然獨秀孤峙河陽世謂之風¶
　陵戴延之所謂風塠者也　水經又東過河北縣南¶
　注縣與湖縣　河蓼山出襄山蓼谷西南流於河¶
　水經河水又東永樂澗水注之注水出於薄山南流¶
<pb:KR2k0049_WYG_034-19a>¶
　逕河北縣故城西城南西二面並去大河二十餘里¶
　北去首山一十許里城内有龍泉南流出城又南斷¶
　而不流永樂溪水又南入於河按中經即渠豬之水¶
　也山海經曰甘桑之山共水出焉而西流注於河東¶
　則渠豬之山渠豬之水出焉而南流注於河¶
芮城縣黄河上接永清縣界東下至平陸縣止袤七十¶
里其南岸則閿鄉靈寳縣也¶
　陌底渡上六十里至永樂渡下六十里至茅津渡¶
<pb:KR2k0049_WYG_034-19b>¶
　閿鄉縣黄河南去縣七里閿鄉古桃林塞地所謂㪚¶
　牛桃林者也三秦記曰桃林塞在長安東四百里若¶
　有軍馬好行則牧華山休息林下惡行則決河漫延¶
　人馬不得過矣此言黄河南北岸之易被河患也靈¶
　寳縣黄河南去縣十里靈寳縣亦古桃林塞地芮城¶
　黄河在縣南二十里縣北有河北故城唐貞觀十一¶
　年河溢壞陜州河北縣即此城也　葡萄澗滙五泉¶
　南流入河　三汊澗合二溝南入河　朱吕溝水古¶
<pb:KR2k0049_WYG_034-20a>¶
　名恭水即山海經所謂甘桑之山恭水出焉而西流¶
　注於河者也　儀川溝水古名浢水南入河即浢津¶
　渡今名陌底渡者也　水經河水自河北城南逕芮¶
　城　注河北縣有浢水浢津其水南入於河河水故¶
　有浢津之名¶
平陸縣黄河上接芮城縣界東流下至垣曲縣止袤二¶
百三十里其南岸則陜州也¶
　陜州黄河南去州二里獻帝春秋獻帝東歸至陜議¶
<pb:KR2k0049_WYG_034-20b>¶
　者欲浮河東下太尉楊彪曰從此以東有三十六灘¶
　非萬乗所當御也乃止元和志曹陽墟俗名七里澗¶
　在陜州西南七里黄河自靈寳界流入此險與平陸¶
　共之者也平陸黄河在縣南二里　洪陽渡縣西四¶
　十里大陽渡縣南二里茅津渡縣東二十里白浪渡¶
　縣東一百八十里　五十餘年來狐家窩至盤南舗¶
　水勢北騰地陷裂且十里　南侯澗至葛趙村南二¶
　里入於河　三汊澗東西二溝合大澗至三汊口東¶
<pb:KR2k0049_WYG_034-21a>¶
　南入於河　鐵牛磧在黄河中　盤南澗繇石槽溝¶
　南至盤南東入於河　沙澗至沙澗口入河　聖人¶
　澗三泉合流南入於河　開元新河在三門北　砥¶
　柱山在黄河中西去陜州四十里西北去黄河五十¶
　里元和志砥柱山俗名三門山在硤石縣東北五十¶
　里黄河中　王翰遊三門記三門集津在平陸縣治¶
　東三十六里道通東西延至黄堆循河東下再行十¶
　里至其處河南山脊峻下其尾屬於北山鑿山作三¶
<pb:KR2k0049_WYG_034-21b>¶
　門以通河流南為鬼門中為神門次北為人門又次¶
　北為開元新河又以中為夜乂門北為金門新開河¶
　為公主河未詳其説也鬼門逼穿水勢極峻急人門¶
　水稍平緩直東可五十歩中流有小山乃砥柱也東¶
　又十歩其水瀠迴謂之海眼深不可測神門最修廣¶
　水安妥葢唐宗漕運之道山巖上有閣道且牽泐石¶
　深寸許正南下五歩有石聳起側視若香罏然東又¶
　三十歩一峰可高數丈不甚竒新開河南北廣約計¶
<pb:KR2k0049_WYG_034-22a>¶
　二丈其岸石如甃又直如繩取者行百餘歩與神門¶
　水合　都穆記砥柱在陜州東五十里黄河之中循¶
　河至三門集津三門者中曰神門南曰鬼門北曰人¶
　門水行其間聲激如雷而鬼門尤為險惡舟筏一入¶
　鮮有得脱三門之廣約二十丈其東百五十歩即砥¶
　柱崇約三丈周數丈蔡氏書傳以三門為砥柱州志¶
　亦謂砥柱即三門山皆未嘗親履其地故謬誤若此¶
　　唐趙冬曦三門賦序砥柱山之六峰者皆生河之¶
<pb:KR2k0049_WYG_034-22b>¶
　中流葢夏后之所開鑿其最北有兩柱相對距岸而¶
　立即所謂三門也次於其南有孤峰揭其峰頂平濶¶
　夏后之廟在西有孤石數枚圓如削成復次其南有¶
　三峰東曰金門中曰三堆西曰天柱湍水從黄老神¶
　前東流湍激蹙於蝦石折流而南潄於三門苞於廟¶
　山乃分為西流淙於三峰之下抵於曲限㑹流東注¶
　加以兩崖夾水壁立千仞盤紆激射天下罕比　水¶
　經又東過陜縣北又西逕陜縣故城南水經注東則¶
<pb:KR2k0049_WYG_034-23a>¶
　咸陽澗水注之水出北虞山南至陜津注河河南即¶
　陜城也　西北帶河水湧起方數十丈有物居水中¶
　父老云銅翁仲所投處又云石虎載經於此沈没二¶
　物並存水所以湧所未詳也或云翁仲頭髻常出水¶
　之漲減恒與水齊晉軍當至髻不復出今唯見水異¶
　耳嗟嗟有聲予以為鴻河巨瀆故應不為細梗躓湍¶
　長津碩浪無宜以微物屯流水之所以濤波者葢史¶
　記所云魏文侯二十六年虢山崩壅河所致耳　水¶
<pb:KR2k0049_WYG_034-23b>¶
　經又東過大陽縣南　注交澗水出吳山東南流入¶
　河河水又東路澗水亦出大陽城西西南流注水入¶
　於河　水經河水又東逕大陽縣故城應劭地理風¶
　俗記城南大河之陽也　水經河水又東沙澗水注¶
　之　注橋水東北山溪中有小水西南流沙澗亂流¶
　逕大陽城東河北郡治也澗水南流逕注於河河水¶
　又東左右合積石土柱二溪並北發大陽之山南流¶
　入於河　水經又東過砥柱間　注砥柱山名也昔¶
<pb:KR2k0049_WYG_034-24a>¶
　禹治洪水山陵當水者鑿之故破山以通河河水分¶
　流包山而過山見水中若柱然故曰砥柱也三穿旣¶
　決水流䟽分指狀表目亦謂之山門矣山在虢城東¶
　北大陽城東也　河水翼岸夾山巍峰岐舉羣山疊¶
　秀重嶺干霄鄭元按地説河水東流貫砥柱觸閼流¶
　今世所謂砥柱者葢乃閼流也砥柱當在西河未詳¶
　也予按鄭元所説非自西河當無山以礙之自砥柱¶
　以下五户以上其間一百二十里河水竦石傑出勢¶
<pb:KR2k0049_WYG_034-24b>¶
　連襄陸葢亦禹鑿以通河礙此閼流也其山雖闢尚¶
　梗川流激石雲洄澴波怒溢合有一十九灘水流迅¶
　急勢同三峽破壞舟船自古所患漢鴻嘉四年楊焉¶
　言從河上下患砥柱隘可鐫廣之上乃令焉鐫之裁¶
　沒水中不能復去而令水益湍怒害甚平日魏景初¶
　二年二月帝遣都督沙兵部監運諌議大夫冦兹帥¶
　五千人歳常修治平河岨晉泰始三年正月武帝遣¶
　監運大中大夫趙國都匠中郎將河東樂世帥衆五¶
<pb:KR2k0049_WYG_034-25a>¶
　千餘人修治河灘事見五户祠銘雖世代加功水流¶
　漰渀濤波尚屯及其商舟是次鮮不踟蹰難濟故有¶
　衆峽諸灘之言五户灘名也¶
垣曲縣黄河上接平陸縣起東流下至濟源縣止袤一¶
百九十里其南岸則澠池也¶
　澠池縣黄河與垣曲分水垣曲黄河在縣南五里西¶
　南繇南門至濟民渡五里北岸乃垣曲之東灘村南¶
　岸乃澠池之洋胡村也又至利民渡十里北岸乃垣¶
<pb:KR2k0049_WYG_034-25b>¶
　曲之寨内村南岸乃澠池之南村闗也　縣志黄河¶
　九曲此為一曲亳清河繇開店河順流而東經郭南¶
　入黄河有石堤䕶城　園子河南流入黄河　五虎¶
　澗入河　垣曲河澗溝多入河　水經又東至平隂¶
　縣北又東鄧清水從西北來注之　注清水出清亷¶
　山之西嶺東南流出峽峽左有城葢古闗防也清水¶
　厯其東南流逕臯落城北與倚亳川水合水出北山¶
　礦谷東南流注於清清水又東逕清亷城南又東南¶
<pb:KR2k0049_WYG_034-26a>¶
　流又㑹南溪溪水出南山而東注清水又東合棗澗¶
　水水出左人嶺下南流俗謂之扶蘇水又南歴奸苖¶
　北馬頭山赤泉水源西南逕垣縣故城北其水西南¶
　入清水色白濁初㑹清流流注乃有元素之異也清¶
　水又東南逕陽壺城東又東南流注於河　清亷倚¶
　亳二水合所謂亳清河也　水經河水又東與教水¶
　合　注出垣縣北教山南逕輔山高三十餘里上有¶
　泉不測其深山海經曰孟門東南有平山水出於其¶
<pb:KR2k0049_WYG_034-26b>¶
　上潛於其下者也水南流歴鼓鐘上峽懸流五丈飛¶
　流注壑夾岸深高水廣一十許歩南流歴鼓鐘川分¶
　為二澗一澗西北出一百六十餘里今聞喜縣東北¶
　谷口猶有乾溝里故溝存焉今不蓄水一水歴冶官¶
　西城西阜下有大泉西流注澗與教水合伏入石下¶
　南至下峽其水重源雙發南至西馬頭山頭東載坡¶
　下又伏流南十餘里復出又謂之伏流水南入於河¶
　山海經曰教山教水出焉又南流注於河是水冬乾¶
<pb:KR2k0049_WYG_034-27a>¶
　夏流實為乾河也今世人猶謂之乾澗矣　水經河¶
　水又東合庸庸之水　注水出河東垣縣宜蘇山俗¶
　謂之長泉水其水北流分為二一水北入河一水又¶
　東北流注於河　唐大厯時東都河南江淮轉運租¶
　庸鹽鐵常平使劉晏按行浮淮泗達於汴入於河右¶
　循砥柱硤石觀三門遺跡至河隂鞏洛見字文愷梁¶
　公堰厮河為通濟渠視李傑新堤盡得其病利繇是¶
　能歳致四十萬斛於闗中¶
<pb:KR2k0049_WYG_034-27b>¶
　　汾河¶
寜武縣發源西六十里管涔山下聖母廟(泉源繇廟中/流出廣四五)¶
(尺尋廣一/丈五尺)與林溪山龍眼泉合流於支鍋石前(汾源旁/石罅多)¶
(水/脉)西南流經三馬營一里二馬營十五里頭馬營二十¶
五里寜化北屯三十五里合寜武西南天池海水流寖¶
鉅又經壩門口合蘆芽山水(胥汾河/之源也)又經南屯村虸蚄¶
廟川湖屯又經溝口村十家莊又南流十里經定河村¶
(少昊孫昌寧/公所定也)又經潘家灣共袤一百五里入静樂縣界¶
<pb:KR2k0049_WYG_034-28a>¶
永安鎮¶
　静樂王瀰灘河至溝河村入河　榆會堡磁窰灣河¶
　至十家莊入河　水經注泉源道於南麓之下葢稚¶
　水濛流耳又西南夾岸連山聨峰接勢又南與東西¶
　温谿合¶
静樂縣城西汾河繇寜武界永安鎮西流經張家灣段¶
家寨賀豐村閙栁溝胥五里萬虎峪溝口宋家村西河¶
溝風溝村一十六里又經縣城西崕村店上村胥五里¶
<pb:KR2k0049_WYG_034-28b>¶
又南流經王端莊楊家崕八里胡家莊西大樹蘇房村¶
胥五里新莊村十里漫唃灣西陸度河岔村下進牛一¶
十六里石峽溝十里范家村婁煩鎮西街村七里蒲峪¶
村官莊村石家莊杜招曲羅家曲二十七里灰崕村雁¶
門村胥十里又經河東鎮至武村溝口七里又繇武村¶
溝口東流經木𤓰山武家莊杜家莊胥五里魏家坪十¶
里城莊貫峪村閆家山馬家溝胥五里又經縣南古賢¶
村趙王城砂㑹村胡家溝張貴村一十五里神峪溝榆¶
<pb:KR2k0049_WYG_034-29a>¶
灣村東大樹豐潤村李家㑹灣子村高家舍東六度窰¶
上峰嶺底三十五里常家坡二十里唃兒頭廟灣村閆¶
四堐楊卷莊史家寨下石家莊强家莊䃰馬村二十六¶
里龍尾頭三里入交城縣界¶
　汾河繇永安鎮向西紆北復繞而西經縣城西南行¶
　百里折達河東東流數十里斜注東南入交城　東¶
　北一百二十里碾子河西南至縣南半里入河　西¶
　五十里羊兒河東至縣西南一里入河　南十五里¶
<pb:KR2k0049_WYG_034-29b>¶
　社干河至王端莊入河　嵐縣嵐河東北至縣西南¶
　六十里入河　南一百四十里監河至婁煩鎮入河¶
交城縣汾河繇静樂縣龍尾頭東南流入縣境距縣城¶
一百五十里河北經蘆峪口郝家溝梭谷村㑹主村羽¶
樹曲灘上村西曲村火山村東入陽曲縣河口村界河¶
南經鎮石底成家曲隂家溝兩泉村古交村鐵磨溝東¶
入陽曲縣張葉溝界𨽻縣境三十一里有差又經陽曲¶
太原清源縣鹽村界復西流入縣東南境二十八里河¶
<pb:KR2k0049_WYG_034-30a>¶
北經義望村陽渠村杜家莊東汾陽河南經鄭村連家¶
寨郭家寨賈家寨𨽻縣境又二十六里入文水縣界石¶
堠村¶
　北一百三十里孔河至馬蘭村入河　縣西北歩渾¶
　水至縣東入河　縣東北㙮莎水至縣東南入河¶
陽曲縣西二里汾河繇交城縣界河口村東流經河下¶
村五里六家河村周家山胥八里掃石村五里又繇掃¶
石峪山峽經五科村九里又北流經小塔寺頭村下懐¶
<pb:KR2k0049_WYG_034-30b>¶
村一十七里又東流經北崖頭村石槽村大夘村五堤¶
村二十九里又東至烈石口八里東南至上蘭村二里¶
河西繇烈石口出山南流經土堂村留村呼延村張村¶
楊家村柴村芮城村營村攝樂村三給村小大東流村¶
彭村前後北屯村共袤四十五里入太原縣界王村河¶
東繇上蘭村出山南流經西村翟村向陽鎮上碾下温¶
村北南固碾下蘭村趙莊村古城村沙河村北拐角南¶
闗老軍營共袤五十一里入太原縣界楊家堡¶
<pb:KR2k0049_WYG_034-31a>¶
　汾州南汾水之險莫如雀鼠谷太原西北汾水之險¶
　莫如石峽掃谷繇掃谷乾燭谷出烈石口流始平¶
　汾河自烈石湧出兩山夾水勢如急箭地高水難升¶
　土鬆水易決　西北一百二十里掃谷水南出天門¶
　谷入河　西北四十里烈石泉南流三里入河　北¶
　三十里洛隂水至陽曲灣入河　東北五十里澗河¶
　水西南入汾¶
太原縣東十里汾河繇陽曲縣老軍營西流入縣境河¶
<pb:KR2k0049_WYG_034-31b>¶
西經大小王村南屯吳家堡又東南流經西寨堡姑姑¶
寨舊寨南北瓦窰武家寨南張村河東經楊家堡大馬¶
村又東南流經嘉節堡李家莊史家莊小店鎮武家莊¶
孫家寨堡西蒲村草寨村合洞渦水又南至吳家堡共¶
袤七十里入清源縣界¶
　西南十里晉水東至南十五里南張村入河　東十¶
　五里澗河西至小店鎮入河　西七里沙河東入河¶
　　東南三十里洞渦水西至北格入河¶
<pb:KR2k0049_WYG_034-32a>¶
清源縣東五里汾河繇太原縣吳家堡南流入縣境河¶
西經魯家園米陽孔村河東經青堆閻社又西南流共¶
袤三十五里入交城界鄭段村¶
　北五里清源水東南入河　西五里白石水南入河¶
　　東湖水東入河　榆次涂水繇太原縣西南至縣¶
　境入河¶
文水縣東五十里汾河繇交城縣界入縣東北石侯村¶
南流河西經武良村東城村南賢村下曲村寄穀莊永¶
<pb:KR2k0049_WYG_034-32b>¶
樂村河東經韓武西都齊南都迤南共袤五十五里南¶
入汾陽縣尹家社界¶
　清源白石河西至縣武安都入河　祁縣沙河西至¶
　縣胡家堡南入河　交城文峪河東南至縣石永都¶
　入河　汾河舊繇北安都折而西歴河南都入汾陽¶
　境明萬厯三十九年東遷繇縣韓武西都入境經東¶
　南齊南都入平遙境¶
國朝雍正七年六月自青高村至尹家社開引渠二道¶
<pb:KR2k0049_WYG_034-33a>¶
　東城村河自闢數十丈袤二十五里¶
汾陽縣東二十五里汾河繇文水縣永樂村界入縣境¶
東北尹家社東北流又南流河西經狄家社五里閆家¶
社裴家㑹郭家莊一十九里東社村李家莊一十七里¶
九支社十里演武鎮二十里辛愛村師家莊黄家莊一¶
十三里河東繇平遙縣界羌城村入縣境韓家橋經西¶
河堡五里大王村小堡村八里入孝義縣界¶
　汾陽圖經汾河繇大陵城西南逕文谷斜迤東遶二¶
<pb:KR2k0049_WYG_034-33b>¶
　十五里　西二十五里馬跑泉漲流東入河　西三¶
　十里向陽水東南入河　北十里禹導河東入河¶
　孝義義河南至鹽鍋頭村入河¶
平遙縣西北四十里汾河繇文水縣石家莊界入河東¶
縣境郝莊村西流經趙坦村五里折西南流經安固村¶
三里又折東南流經香樂村二里又折西南流經羌城¶
村八里共三曲袤一十八里入汾陽縣界韓家橋¶
　東北三十里砂河西入河　東南三十里中都河西¶
<pb:KR2k0049_WYG_034-34a>¶
　入河¶
孝義縣東十五里汾河繇汾陽縣北小堡村界入縣境¶
南小堡村河東經大堡村李家莊張家莊胥三里橋頭¶
村霍家堡胥五里河西經新莊村盧家莊十里五路莊¶
鄭家營九里又繇鄭家營河灣折西南流經南窰村董¶
桐村八里又二里入介休縣界南嶺北溝村¶
　縣西孝河東至五樓莊入河¶
介休縣北七里汾河繇孝義縣胡家嘴界入縣境東北¶
<pb:KR2k0049_WYG_034-34b>¶
南嶺北溝村西南流河南經大宋曲村小宋曲村羅王¶
莊河北經安大里至橋頭村過虹霽橋又至義棠舗共¶
袤四十里三百一十四歩入靈石縣界崔家溝口¶
　東北二十八里小橋泊西入河　孝義勝水一支東¶
　入河　東南三十里洪山水東北入河¶
靈石縣城西汾河繇介休縣義棠鎮界入縣境北五十¶
五里桑平峪南流河東經冷泉鎮兩渡鎮小水鎮至縣¶
城北環繞縣西折而東抵翠峰山下復折而西南經南¶
<pb:KR2k0049_WYG_034-35a>¶
闗鎮河東地河西經曹村文殊原東街北里夏門鎮折¶
而西南經魯班纒志家莊石曲渡五里灘至縣南五十¶
里王莊村入霍州境¶
　靈石南北百餘里汾水中盡石磯故介休以北運道¶
　難通　冷泉闗東一里冷泉東入河　東北五十里¶
　小水河西至縣北水頭鎮入河　孝義石門峪河至¶
　夏門鎮入河　隰州印馬峪河至秦王嶺南入河¶
　沁源仁義河西至南闗鎮入河¶
<pb:KR2k0049_WYG_034-35b>¶
霍州城西汾河繇靈石縣王莊村界入州境藍腰溝迤¶
南曲流河東經什字村五里退沙村十里至州西門外¶
十里又經南門外小水頭十里郭莊村十里辛置鎮六¶
里河西經許村對十字村又經寺莊村對小水頭又南¶
經陳村四里又南經汾西縣楊瓦莊對郭莊村繇辛置¶
鎮南二里入趙城縣界¶
　汾西縣轟轟澗東至城西南入河　縣南彘水西至¶
　城西南入河　霍州城西北有鎮河鐵牛城西南隅¶
<pb:KR2k0049_WYG_034-36a>¶
　又有鐵牛¶
汾西縣東北三十里東五十里汾河繇靈石縣五里灘¶
入南闗鎮鎮東𨽻靈石鎮西𨽻汾西至王莊村十五里¶
入霍州石子村界又十五里出霍州陳村界入縣東五¶
十里楊家莊界南流河東乃霍州地也又十五里至師¶
家莊界入趙城縣石明村乃趙城地也¶
趙城縣城西汾河繇霍州辛置鎮界入縣境西北二十¶
五里石明村南流河西經石明里張端村安定里南歩¶
<pb:KR2k0049_WYG_034-36b>¶
里馬木村河東經仇池村跑地橋南慮南里北大澗口¶
又經縣城西廣勝里又南至玉村界共袤四十五里入¶
洪洞縣苗村¶
　汾西轟轟澗東南至石明村霍州界入河　汾西舞¶
　陽澗至張端村入河　北二十里北小澗至跑地橋¶
　入河　北大澗西至城北入河　南二十里南大澗¶
　至廣勝里入河¶
洪洞縣城西二里汾河繇趙城縣玉村界入縣境北一¶
<pb:KR2k0049_WYG_034-37a>¶
十一里河東苖村迤南環流經官莊村惠逺橋賈村又¶
南經縣城西門外又經院頭村火星營左壁村楊曲鎮¶
羊獬村至天井村界共袤四十里入臨汾縣高舗河西¶
繇趙城馬木村界入縣境北一十五里經辛莊李家莊¶
南段村白石村至杜戍村界其袤三十里入臨汾縣界¶
洪堡屯¶
　明萬厯時縣志舊河面不甚廣今七倍於古一望無¶
　涯漸徙而東去城伊邇　趙城廣勝寺霍泉西南至¶
<pb:KR2k0049_WYG_034-37b>¶
　惠逺橋入河　岳陽澗河西至火星營入河　羊獬¶
　村引岳陽水西至羊獬橋入河¶
臨汾縣城西汾河繇洪洞縣天井村入縣北二十里西¶
南流河東經高堡舗西盧曲村東西高河村胥半里韓¶
村東盧曲村溝上村賈村至高河店胥可四里弱又南¶
經縣北闗至南闗西又南經郭村堯廟店胥五里又南¶
經喬村伊村杜村神劉村至下靳村界胥可四里弱共¶
袤四十五里南入襄陵縣陳村河西繇洪堡村經吳村鎮¶
<pb:KR2k0049_WYG_034-38a>¶
三里孫曲村淺淇村盧道村馬務村澗頭村澗北村馬¶
站村沙喬村胥一里强五黙村桑灣村杜家莊城曲村¶
胥三里¶
　浮山澇水西至城北高河橋又西入河　分水嶺水¶
　東南至田村入河　流膏洞引澇水西過北闗又西¶
　入河　城西嘉泉西入河¶
襄陵縣東一里汾河繇臨汾縣北陳村入縣境東北二¶
里迤南環流河西經縣城二里又西南經郭村李村屯¶
<pb:KR2k0049_WYG_034-38b>¶
劉莊北陳村東徐村中陳村北靳村太陳村湖李村胥¶
可二里强三里弱河東經鄧村漁池村温泉村燕村趙¶
曲鎮鄧曲村荆村柴村道里胥如河西共袤四十五里¶
又南入太平縣界¶
　臨汾縣南高石河東經劉元海城北入河　晉水即¶
　平水東南過晉橋入河　城北梅月泉東入河　李¶
　郭渠東南入城又東入河　中渠東南經城南又東¶
　入河　横渠東南經東柴舗北又東入河　東南三¶
<pb:KR2k0049_WYG_034-39a>¶
　十里三交水西至荆村入河¶
太平縣城東汾河繇襄陵縣柴村界入縣東北四十里¶
史村迤南流河西經陳郭村柴寺村東尉村上魯村西¶
牛村萬王村河東經沙女村閻店村臨汾村東北村西¶
吉村共袤四十里東南入曲沃縣界¶
　繇史村南至柴寺村東四五里乃蒙坑之尾也河胥¶
　石底舟不敢行　東北二十五里靈景泉東入河¶
　鄉寜豁都峪渠東水東入河　西北十五里尉□峪¶
<pb:KR2k0049_WYG_034-39b>¶
　渠餘水東入河　按秦穆公汎舟之役自雍及絳相¶
　繼是時晉惠公都今太平晉城秦人舟止於絳葢避¶
　柴寺村史村之險也¶
曲沃縣城西北汾河繇太平縣西吉村界入河東縣境¶
南流經西北三十里趙莊村南北封王村至高縣又西¶
南流經高陽村又南流經汾隂村北莊村南莊村小南¶
莊村又西南流繞大李村北又折西流經小李西李觀¶
村褚村平望村至臺神莊(乃臺駘/神廟也)又西經東西高村共¶
<pb:KR2k0049_WYG_034-40a>¶
袤四十里入絳州界¶
　繇趙莊二十五里至小李渡又七里至堵村渡又一¶
　里至北平望渡又五里至臺神渡　翼城合水西至¶
　高縣鎮入河¶
絳州南闗外汾河繇曲沃縣西高村界入州境西南流¶
河北經龍香村水贊村至城東又西流經南闗三村北¶
中南里南蘇村永豐村古交村周村河南經符村横橋¶
尉村蘭村樊村萬安村陽王村蘇陽村辛安村劉谷村¶
<pb:KR2k0049_WYG_034-40b>¶
共袤七十五里入稷山縣界¶
　翼城澮水西至州西南横橋莊入河水經西至王橋¶
　注於汾(横橋即/王橋也)　鼓堆清濁二泉水經注古水又西¶
　南入於汾　修水水經注出縣南西南流入汾¶
稷山縣南三里汾河繇絳州周村界入縣境王村向西¶
環流河北經楊趙管村羊牧頭又經南闗吳城河南經¶
武城費村苑曲荆平李村玉壁共袤七十二里半至西¶
薛村入河津縣境¶
<pb:KR2k0049_WYG_034-41a>¶
河津縣南八里汾河繇稷山縣西薛村界入縣境東二¶
十五里百底舗西流河北經黄村郭樊永綏又經連伯¶
逺亭至西二十里胡盧灘堡河南經牛村原村蒼底又¶
西經張家崕下共袤五十五里西入黄河¶
　元王思誠總圖汾水渡北張渡縣東二十里吳村渡¶
　縣東十里修福渡縣南八里連伯渡縣西南十里黄¶
　村渡縣東南二十里明時胡盧灘西有雙營杜家莊¶
　千户營及河東徙縣西距河裁十里西南距河裁二¶
<pb:KR2k0049_WYG_034-41b>¶
　十里而胡盧灘并没於水矣¶
　　汾河共袤一千三百四十里¶
　　濁漳河¶
長子縣發源縣西五十里鹿谷山東流繇房頭村起經¶
刁黄村石哲鎮南李村至城南五里又東北流經交李¶
村漳河神村共袤五十里以隨地曲折計之共袤八十¶
里至李莫村入長治縣高河鎮界¶
　堯水至故城南入河　傘葢水北入河　屯留藍水¶
<pb:KR2k0049_WYG_034-42a>¶
　東至嵐水村入河¶
長治縣縣西南縣西北濁漳河繇長子縣李莫村入縣¶
境西南高河鎮迴繞三十里至縣治西北張沂村界北¶
流入屯留縣下韓村境　縣志濁漳發源長子東流經¶
襄垣縣治南入長治界折而北經屯留潞城界入襄垣¶
至縣治東北隅又折而東入黎城界掠潞城之北東入¶
平順界¶
　長子梁水東北至縣界入河　長子雍水東至縣界¶
<pb:KR2k0049_WYG_034-42b>¶
　入河　東南八十里淘水西至長子界入河　南二¶
　十五里黎水西入河¶
屯留縣長治册漳河北流入屯留下韓村境潞城册從¶
屯留入縣西南潞城志經屯留史河村至交漳村入縣¶
境¶
潞城縣縣西南縣北漳河繇屯留縣界入縣西南境起¶
雲臺經安昌折東至安居又折北至縣西北曹家溝入¶
襄垣縣界共袤四十里復繇襄垣東流至縣境北馬鞍¶
<pb:KR2k0049_WYG_034-43a>¶
山界東南流經石梁至潞河鎮東流入平順縣境共袤¶
三十五里¶
　交漳水在西南三十里濁漳水與屯留絳水交流故¶
　名交漳　東四十里潞水至西流里入河¶
襄垣縣縣南濁漳河繇潞城曹家溝北流入縣南二十¶
里鹿臺山下又十里經甘村莊環流縣城東北五十里¶
至段堡村入黎城縣界楊家莊　屯留册自襄垣入縣¶
石梁境長七十里¶
<pb:KR2k0049_WYG_034-43b>¶
　西漳水至甘村莊滙入河　西四十里石泉水入河¶
　　西北十五里甘泉水至北闗橋入河　湼水史水¶
　入臨水臨水至段堡村入河¶
黎城縣縣南濁漳河繇襄垣縣西南東流入縣境又東¶
南流至王曲鎮迤東共袤一百一十八里東入平順縣¶
界　潞城圗經繇縣西北界流入黎城縣境東流百里¶
又東南流入縣東北境¶
　城北田溪注東河入漳¶
<pb:KR2k0049_WYG_034-44a>¶
平順縣縣北繇黎城縣界至曲村入縣境北經新安石¶
灰躭車諸里又東經漳義隘口石城竇口諸里入河南¶
林縣界滙清漳又東入衞河¶
　北四十里温泉入河　水經注蒼溪水北逕磻陽城¶
　東而北流注於漳水¶
　　清漳河¶
樂平縣發源縣西五十里少山下大黽谷北流折西南¶
入和順縣界(水源尚微故縣/册自和順縣起)¶
<pb:KR2k0049_WYG_034-44b>¶
和順縣縣西縣西北清漳河一源在縣西一百二十里¶
八賦嶺下東西流至遼州西界長城鎮六十里土人名¶
西河　一源在縣西北四十里石猴嶺下東南流至縣¶
四十里經縣東南流至遼州界駱駝村六十里土人名¶
東河¶
　水經注梁榆水入清漳¶
遼州州南西清漳河繇和順界長城鎮東南流至州四¶
十里經州城南一里又東南流至交漳村六十里合東¶
<pb:KR2k0049_WYG_034-45a>¶
清漳河　東清漳河繇和順界駱駝村南流至交漳村¶
五十里合西清漳河　二河合流繇交漳村南流至州¶
東南雲頭底村五十里入黎城界¶
　水經注轑水至粟城注清漳¶
和順縣縣東北清漳河繇遼州界入縣壺口闗北經東¶
北三十里吾兒峪入河南渉縣界　清漳入林縣境濁¶
漳入林縣西北境胥至林縣合流又東南流入衞河¶
　　桑乾河¶
<pb:KR2k0049_WYG_034-45b>¶
馬邑縣發源北十里洪濤山下黄道泉西北十里金龍¶
池東南流經縣城南共袤四十里又東入山隂境¶
　寜武分水嶺灰河至縣東南二里入河　歸化城黒¶
　河至縣北二十里喇河口入河¶
山隂縣城北桑乾河繇馬邑縣東流入縣西北河陽堡¶
南經安銀子岱岳至城北又南經麻家疃曹娘子村共¶
袤五十里至應州界涼亭村¶
　白泥河南入河¶
<pb:KR2k0049_WYG_034-46a>¶
應州西二十里繇山隂縣界涼亭村東流入州境賈家¶
寨經劉霍莊鄭家莊共袤二十里又東北流入懷仁至¶
大同縣界¶
　渾源州渾河至西安堡入河¶
大同縣縣南古定橋渡六十里繇應州東北流入縣境¶
新橋村經縣南古定驛大新莊馬營兒至南徐村共袤¶
一百三十里入陽高縣南川界¶
　如渾水南至古家坡入河¶
<pb:KR2k0049_WYG_034-46b>¶
陽高縣縣南川繇大同縣界東流入縣南川至馬營堡¶
入天鎮縣界¶
天鎮縣縣南川繇陽高縣東流入縣馬營堡境經大石¶
堡棲子屯東太保村西太保村小鹽厰至直𨽻西寜縣¶
白家泉界又東入於海¶
　　沁河¶
沁源縣發源縣東北浴鳯村一源出西北綿山又一源¶
出東北馬圏溝西南流經縣城一百一十里又南流四¶
<pb:KR2k0049_WYG_034-47a>¶
十里至岳陽縣義亭村¶
　東八里清水河西流入河　東十五里馬跑泉至有¶
　義村入河　東三十里青龍河至園寨村入河　北¶
　十里狼尾河至河西村入河　西三十里西川河至¶
　龍頭村入河¶
岳陽縣縣東九十里沁河繇沁源縣界義亭村西南流¶
至雙頭村南流經府城平房村大渠村段村蘭村桃園¶
里村寺圪㙮村冀氏村孔罈村衞寨村狼寨村灣裏村¶
<pb:KR2k0049_WYG_034-47b>¶
召縣村共袤一百八十里至縣東南峰㙘村入沁水縣¶
雨涼灘¶
　北八十里藺河東南流至和川入河　東南一百六¶
　十里八十里川西南流入河¶
沁水縣縣東五十里沁河繇岳陽縣東流入縣大將村¶
南流共袤一百三十里至武安入陽城縣境¶
　杏河入梅河梅河至鄭莊村入河　海子河至端氏¶
　鎮入河　長子秦水南至端氏鎮入河¶
<pb:KR2k0049_WYG_034-48a>¶
陽城縣縣東沁河繇沁水縣南流入縣東北屯城村境¶
經潤城沁渡大長降塸四里共袤一百四十里至縣東¶
南公娥澗出山口入河南濟源縣境至武陟入黄河¶
　百眼泉至潤城入河　蘆河東至下孔入河　澤河¶
　東至沁渡南入河　南四十里桑林河東北入河¶
　鳯臺大陽鎮長河西南入河¶
　　滹沱河¶
繁峙縣縣城南發源平刑闗東南縣東北一百三十里¶
<pb:KR2k0049_WYG_034-48b>¶
泰戲山下西流經繁峙縣南又西流共袤一百四十五¶
里至東留屬入代州境¶
　縣東玉斗泉水至故福都入河　三泉至三泉都入¶
　河　北樓口水至沙澗驛入河　華嚴嶺水至新興¶
　村入河　東南九十里黒龍池水過海子村入河¶
　東南一百里太華池水西入河¶
代州南二里滹沱河繇繁峙縣東流屬村西入州境西¶
留屬村西南流經州城南又西南流共袤八十里至崞¶
<pb:KR2k0049_WYG_034-49a>¶
縣蒲溝梁界¶
　城東東闗河繞城東南入河　城西南三里河南入¶
　河　西七里栁村河經七里堡入河　西南十里西¶
　峩河北入河　西二十里羊頭神河二南入河　西¶
　北三十五里九龍河南入河¶
崞縣東二百歩繇代州界蒲溝梁入縣境西南流經城¶
東一里又南流共袤九十五里至界河舗入忻州境¶
　北門外北橋河東入河　南郭門外南橋河東入河¶
<pb:KR2k0049_WYG_034-49b>¶
　　南二十里陽武河東至雙陵村入河　南六十里¶
　沙河東入河　南七十里銅河東入河　北二十五¶
　里板橋河東入河¶
忻州古秀容縣北三十二里繇崞縣界河舗東南流至¶
境忻口鎮東流一十五里至曹張村東入定襄縣界¶
　崞縣沙河東至忻口入河¶
定襄縣北五里繇忻州曹張村東流經上湯頭村北又¶
東流三十五里共𨽻縣境七十里至縣東北四十里閻¶
<pb:KR2k0049_WYG_034-50a>¶
家莊領子底村河邉村入五臺縣大闗境¶
　忻州雲中河過羊房村入河　忻州牧馬河至縣東¶
　北衞村入河¶
五臺縣縣西南繇定襄河邊村環入縣境西南邉家莊¶
東流共袤四十里半經野域口入盂縣界¶
　西三十里泉巖河至槐隂入河　東峪河至河門入¶
　河　西北十五里盧虒河至南河門合虒陽清水二¶
　河入河¶
<pb:KR2k0049_WYG_034-50b>¶
盂縣北一百里繇五臺縣界東流至天城口孫家口李¶
千口柒東胥三里莊裏王家莊胥五里的溜登十里蔡¶
家坪鰲頭胥五里獨子口一里梁家寨五里沙湖㙮報¶
川子崔家莊胥三里忽川口七里唐山坪三里石家塔¶
峪口閻家莊胥五里共袤七十三里又二里至直𨽻平¶
山縣界石溝口又東入於海¶
　縣西烏河東入河　北五十里龍化河至榆棗口入¶
　河　縣西南細水河東達平山入河¶
<pb:KR2k0049_WYG_034-51a>¶
　¶
　¶
　¶
　¶
　¶
　¶
　¶
　¶
<pb:KR2k0049_WYG_034-51b>¶
　¶
　¶
　¶
　¶
　¶
　¶
　¶
　山西通志卷三十四¶
