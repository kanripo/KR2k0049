# -*- mode: mandoku-view; -*-
#+TITLE: 山西通志
#+DATE: 2015-08-24 22:42:19.758944
#+PROPERTY: ID KR2k0049
#+PROPERTY: BASEEDITION WYG    
#+PROPERTY: JUAN 卷二十三
<pb:KR2k0049_WYG_023-1a>¶
欽定四庫全書¶
　山西通志卷二十三¶
　　　山川(七/)¶
澤州府¶
　鳯臺縣¶
太行山在縣南三十里天井關横望嶺諸峰雄峙為山¶
　總㑹西南接砥柱析城王屋又西迤姑射中條雷首¶
　東北跨陵川壺關潞城黎城遼州和順武鄉諸州縣¶
<pb:KR2k0049_WYG_023-1b>¶
　又東為燕山至碣石綿亘數千里隨地異名北嶽霍¶
　山五臺句注蘆芽皆其支脉海内名山繇崑崙而下¶
　當以此山為第一云　禹貢太行恒山至於碣石入¶
　於海　正義地理志云太行山在河内山陽縣西北¶
　恒山在上曲陽縣西北太行去恒山太逺恒山去碣¶
　石又逺故云此二山連延東北接碣石而入滄海也¶
　(顔師古/註同)山海經北次三經之首曰太行山　河圖括¶
　地象太行天下之脊括地志太行山連亘河北諸州¶
<pb:KR2k0049_WYG_023-2a>¶
　凡數千里為天下之脊(林少穎曰為河北脊以接恒/岳文翔鳯雲夢藥溪談太行)¶
　(為脊黄河/為腸中水)郭縁生述征記太行首始於河内自河内¶
　北至幽州凡有八陘第一軹關陘第二太行陘第三¶
　白陘(此三陘今/在河内)第四&KR0493;口陘(在鄴/西)第五井陘第六飛¶
　狐陘(一名望/都關)第七蒲隂陘(此三陘/在中山)第八軍都陘(在幽/州)¶
　爾雅山中絶曰陘元和志連山中㫁曰陘　程子曰¶
　太行千里片石衆山皆石上起爾　朱子語録太行¶
　山一千里河北諸州皆旋其趾潞州上黨在山脊最¶
<pb:KR2k0049_WYG_023-2b>¶
　高處過河便見太行在半天如黒雲然又曰太行山¶
　極髙晉州蒲坂山之盡頭又曰太行自崑崙北支入¶
　中國西南行歴并冀三晉抵河東復與河㑹　王伯¶
　厚地理通釋秦漢之間稱山北山南山東山西者皆¶
　指太行以其在天下之中故指此山以表地勢　唐¶
　樞太行山記山自北紀雲中發宗行平定州至上黨¶
　遼沁潞澤衍亘多起彰衛懐三府南受藩垣中原自¶
　是西奔為中條至雷首東發為燕山至碣石左右行¶
<pb:KR2k0049_WYG_023-3a>¶
　皆其托祖故曰太行又以介省故名省曰山之東山之¶
　西太行中原之正脈兩腋如華蓋所以冒中原而重其¶
　力惟其起張兩脈故身不自結而凝為所冒之中以其行¶
　局之宏非太行不足以當之而其伊止之所乃所以為行之¶
　地蓋言意也　五朝志丹川有太行山(隋志/同)括地志太行山在¶
　河内縣北二十五里南屬懐州北屬澤州　元和志太行山在¶
　晉城縣南四十里山海經太行之山其首曰歸山其上有金玉¶
　其下有璧有獸焉其狀如麢羊而四角馬尾而有踞其¶
<pb:KR2k0049_WYG_023-3b>¶
　名曰駍善還其鳴自䚯有鳥焉其狀如鵲白身赤尾¶
　六足其名曰䴅是善警其鳴自詨　列子太形王屋¶
　二山方七百里髙萬仭淮南子武王克殷欲築宫於¶
　五行之山周公曰夫五行之山固塞險阻之地也丹¶
　鉛録太行山一名五行山髙誘曰五行之山今太行¶
　山也在河内野王縣西北上黨闗也　崔伯易感山¶
　賦㘭然若鞍者曰鞍山突然若竈者曰竈山色黑¶
　者曰黑山形方者曰方山　墨翟察而知驥之貴尸¶
<pb:KR2k0049_WYG_023-4a>¶
　佼過而辨牛之難穆王升由雀道而出世宗行自大¶
　河而還孝明嘗登幸上黨郡章帝以游至天井關孟¶
　德北上紀摧輪之恐謝公西顧引憂生之端阮籍失¶
　路而詠懐劉峻懷交而發嘆歸晉陽子恵之便道對¶
　二坂祖濬之祥觀開元錫問於逢車武德置縣而當¶
　煩霍褰吾襟共附吾肘纒午壁之勢探長城之口天¶
　門掲其部分鳥嶺支其&KR1011;蹂姑射王屋隆慮雷首靡¶
　迤嶔岑參錯飣餖或拱其左或捧其右或導其前或¶
<pb:KR2k0049_WYG_023-4b>¶
　贊其後讓以竒巘貢以重岫　六帖昔王烈嘗入太¶
　行山聞雷聲徃視之見山石上破數百丈石中有一¶
　孔尺餘中有青泥流出烈取摶之隨手堅凝氣味如¶
　稉米飯仙經所謂石髓也服之壽與天齊　蘇軾志¶
　林王烈入山得石髓懐之以餉叔夜叔夜視之則堅¶
　為石矣當時若杵碎或錯磨食之豈不賢于雲母鐘¶
　乳輩哉然神仙要有定分不可力求退之有言我能¶
　詰曲自世間安能從汝巢神山如退之性氣雖出世¶
<pb:KR2k0049_WYG_023-5a>¶
　間人亦不能容叔夜婞直又甚于退之也　上有孔¶
　子囘車轍　王世貞適晉紀行初九日黎明冐雨發¶
　道有古祠刻石崖表曰孔子囘車處按趙殺鳴犢孔¶
　子臨河而返此去河逺盖傅㑹語也　陳棐囘車廟¶
　解經太行天井關關有孔子廟號曰囘車石上轍跡¶
　深尺長數十武客曰天井關俗亦名攔車父老傳為¶
　孔子見黄鼠拱立或曰小兒拱揖因之囘車豈必盡¶
　誣陳子曰古地志髙都縣有天井關蔡邕曰太行山¶
<pb:KR2k0049_WYG_023-5b>¶
　上有天井關關在井北遂因名焉故劉歆遂初賦曰¶
　馳太行之峻坂入天井之喬關史漢光武建元二年¶
　遣司空王梁北守天井關擊赤眉别校是關亦兩漢¶
　三國前所設至于攔車之名果俗因囘車之妄附㑹¶
　之而狼車則又攔車流訛也　漢永平十三年登太¶
　行幸上黨　隋大業三年鑿太行山達於并州以通¶
　馳道　唐元和二年北登太行山至天井關¶
石人山在縣東南八十八里太行絶頂有石似人有龍¶
<pb:KR2k0049_WYG_023-6a>¶
　潭　水經注丹水又逕二石人北而各在一山角倚¶
　相望南為河内北曰上黨二郡以之分境　郝經太¶
　行望詩西北兩峰寒云是雙石人(按澤州山胥太行/山録數山以概其)¶
　(餘/)¶
月院山在縣南六十里太行絶頂下臨天柱峰有潭深¶
　不可測中挺峭峰鑱詩云溪潭直上孤峰底怪栢蒼¶
　蒼老不死藜杖長拖嘯一聲虎豹潛形盡縮耳須臾¶
　有客話無生旋煮新茶汲氷水樵歌依約耳邊來詩¶
<pb:KR2k0049_WYG_023-6b>¶
　情只在烟嵐裏仙人李題¶
黑石嶺在縣南八十里太行絶頂登其上中原胥在目¶
　矣¶
横望嶺在縣南六十里　唐書狄仁傑自汴州參軍移¶
　并州法曹親在河陽仁傑登太行山反顧見白雲孤¶
　飛謂左右曰吾親舍其下瞻悵者久之雲移乃得去¶
　　王世貞適晉紀行午飯萬善驛自是始入太行亦¶
　不甚險惡舁夫魚貫而上久之以為絶頂矣乃復有¶
<pb:KR2k0049_WYG_023-7a>¶
　山障之愈上愈不窮至碗子城為豫并界兩山相對¶
　數十百丈巨壑陡絶無底中為嶺道石梁如玉雪又¶
　復數嶺囘顧中原惝恍無盡平楚鬱鬱紛吐蒼翠¶
　日色與雲氣爭長俄而雨繚數十里中亘其半狂風¶
　驟發萬竅怒號食頃雨亦隨至誦唐人三晉河山皆¶
　北向二陵風雨自東來語儼然若畫¶
谼谷元好問寳嚴紀行詩太行有谼谷勝絶無出右大¶
　似塵外人眉宇見髙秀哀湍下絶壑電激龍怒鬬崩¶
<pb:KR2k0049_WYG_023-7b>¶
　奔翻雪窖瑩滑瀉瓊甃¶
洞子巖在縣東十五里下臨聖字泓一名琵琶泓有黒¶
　虎洞¶
磨齒山在縣東二十五里有媧皇廟連珏山浮山丹水¶
　流其下¶
龍門峽在縣東三十五里兩山夾流即丹水也傳為禹¶
　鑿¶
天池嶺在縣東三十七里巔石壁立如城南北二石門¶
<pb:KR2k0049_WYG_023-8a>¶
　中容千人古嘗建寨¶
玲瓏山在縣東七十里一名崆峒山有風穴¶
松林山在縣東九十里連晉普山白龍觀音二洞腹背¶
　分踞¶
浮山在縣東南三十五里連珏山磨齒山丹水流其下¶
　髙似雲浮北谷有媧皇窟中虚如囊相傳錬石補天¶
　地　崔伯易感山賦序太行一名皇母一名女媧庸¶
　或於此錬石耶今山連磨齒女媧祠¶
<pb:KR2k0049_WYG_023-8b>¶
硤石山在縣東南三十五里雙石壁立如門丹水湍奔¶
　西有擲筆臺上有青蓮山寺下有㠌崖袤丈餘廣倍¶
　之夏秋暴雨中罅似雷鳴相傳慧逺注涅槃經成擲¶
　其筆曰若疏義契理筆當駐空已而果然　僧傳北¶
　逺法師作涅槃經疏畢擲札於庭栁枝生焉¶
珏山在硤石山南一名角山上有欵月臺連浮山磨齒¶
　山丹水流其下¶
蟠龍山二一在縣東南九十里一在縣西北六十里¶
<pb:KR2k0049_WYG_023-9a>¶
龍潭峽在縣東南九十里　水經注丹水東南歴西嚴¶
　下巖下有大泉湧發洪源巨輪淵深不測蘋藻冬芹¶
　竟川含緑雖嚴辰肅月燕麥暄萋　五股泉滙流陡¶
　下為潭乃慧逺説法地也¶
紫金山在縣東南九十里太行之支有黄龍洞東五十¶
　五里有蓮花洞¶
十八盤　潦波　鐵橛山胥在縣東南¶
九里谷在縣南九里　元李俊民詩連峰忽㫁開山門¶
<pb:KR2k0049_WYG_023-9b>¶
碾子谷在縣南二十里　宋石守信破李筠於此¶
香爐山二一在縣南三十里懸崖㫁澗中峰突起太行¶
　之支也一在大陽鎮西山上有虎跑泉¶
羊腸坂在縣南三十里盤曲如羊腸¶
天井谷在縣南四十五里¶
磨盤寨在縣南六十里¶
天柱山在縣南六十里¶
寳山在縣西南五里即碧落之支下為冶家河¶
<pb:KR2k0049_WYG_023-10a>¶
吳神山在縣西南六里即晉普之支上祀泰伯仲雍¶
玉仙山在縣西南三十里有白石先生洞¶
晉普山在縣西南三十五里積雪不消乃松林髙峰也¶
　山有九泉上有李衛公廟¶
松嶺山在縣西南九十里晉普山之次　楊廷秀詩澤¶
　居太行巔繞郭山如帶西南古松嶺傑出羣峰外¶
萬松山劉龍靈巖寺藏經塔記澤西南有山曰萬松中¶
　有寺為靈巖其山蜿蜒綿亘雙峰矗聳若鸞鳯騰¶
<pb:KR2k0049_WYG_023-10b>¶
　翥松檜森蔚行竟日不見天日以是得名為太行一¶
　支勝槪寺亦兹山佳境也¶
佛頭山在縣西南對峙晉普山¶
追山在縣西南¶
金剛嶺在縣西二里¶
五門山在縣西十二里連碧落山形似城墉有五門¶
桃固嶺在縣西二十里一名寨子嶺¶
可寒山二一在縣西三十五里連岳神山有乾明寺一¶
<pb:KR2k0049_WYG_023-11a>¶
　在縣東北三十里有龍王廟¶
岳神山在縣西四十里連陽城史山沁山榼山沁河流¶
　其下上有天仙洞以樂氏二女名¶
方山在縣西四十里壁立如砥可寒之支也¶
洞陽山在縣西四十二里上有天仙廟¶
黄沙山在縣西四十五里晉普之支也有神仙掌¶
碧落山在縣西北十五里連司馬山沙河流其下一名¶
　卧雲山¶
<pb:KR2k0049_WYG_023-11b>¶
伊侯山在縣西北二十里沙河水源此　相傳伊尹從¶
　湯禱雨經此有伊尹廟¶
聖王山在縣西北四十里連司馬山有湯廟有顯化池¶
石佛谷在縣西北四十五里碧落山下皇甫湜詩曰漫¶
　澶太行北千里一塊石平腹有壑谷深廣數百尺又¶
　曰金仙琢靈象相好倚北壁花座五雲扶玉毫六虛¶
　射¶
梧山在縣西北六十里相傳梧丘子隠此¶
<pb:KR2k0049_WYG_023-12a>¶
蟠龍山在縣西北六十里¶
香山在縣西北¶
吾山在縣西北¶
司馬山在縣北十里連聖王山上有晉司馬懿碑風土¶
　記司馬山在晉城晉代祠此因以為名盖司馬就司¶
　馬望胥守郡也一名小析山有嘉潤池泉之支源也¶
宿鳯臺在縣北四十里李村相傳晉太始元年鳯鳥集¶
　於髙都之北¶
<pb:KR2k0049_WYG_023-12b>¶
莒山在縣東北五十里有道泉溪即浮山之支有藺相¶
　如廟¶
金玉嶺在縣東北四十五里莒山左相傳藺相如持璧¶
　歸趙經此¶
步佛山宋紹興十年太行義士王忠植詣慶陽城下大¶
　呼曰我河東步佛山忠義人也¶
丹谷魏建義三年九月丙辰詔大都督行臺源子恭率¶
　步騎一萬出西道行臺楊昱募勇士八千徃東路子¶
<pb:KR2k0049_WYG_023-13a>¶
　恭仍鎮太行丹谷　壬申爾朱世隆停建興之髙都¶
　爾朱兆自晉陽來㑹之十二月壬寅朔兆寇丹谷都¶
　督崔伯鳯戰殁都督羊文義史仵龍開柵降兆子恭¶
　奔退¶
丹水在城東北三十里舊號泫水源出髙平縣西北仙¶
　公山南流入縣境經城東一里又出丹口南流三十¶
　里入沁河　水經注丹水又東南流注於丹谷即劉¶
　越石扶風歌所謂丹水者也　晉書地道記曰縣有¶
<pb:KR2k0049_WYG_023-13b>¶
　太行關丹溪為關之東谷途自此去不復繇丹水又¶
　逕二石入北又東南歴西巖又南白水注之又東南¶
　出山流注於沁謂之丹口　劉餗隋唐嘉話澤州北¶
　有丹水其源出長平山下傳云秦殺趙卒其水變赤¶
　因以為名今上始幸太原知其故改為懐水¶
雙泉在縣東三十里白湍奔流¶
乾河在縣東南八里白水至此伏流唐李德裕請令陳¶
　許兵過乾河立寨即此　昭義腹心將髙文端降言¶
<pb:KR2k0049_WYG_023-14a>¶
　澤州兵大約萬五千人賊常分兵大半潛伏山谷伺¶
　官軍攻城疲弊則四集救之今請令陳許軍過乾河¶
　立寨自寨城連延築為夾城環繞澤州李德裕奏請¶
　詔示王宰¶
溫泉二一在縣東南十里一在縣東三十里郭壁山中¶
五龍溪在縣東南三十里上建五龍宮¶
馬跑泉在縣東南三十里傳為魏道武帝蹟¶
瀑水簾在縣東南三十里郭壁村一名水簾洞石崖髙¶
<pb:KR2k0049_WYG_023-14b>¶
　矗洞口有泉瀉崖而下　李俊民詩倒傾峻室瀉瓊¶
　瑰派落空巖雪浪堆¶
白水在縣南一里源出五龍池東入丹水　水經注丹¶
　水又南白水注之水出髙都縣故城西所謂長平白¶
　水也東南流歴天井關晉太元十五年征虜將軍朱¶
　序破慕容永於太行遣軍至白水去長子百六十里¶
　白水又東天井溪水㑹焉白水又東南流入丹水謂¶
　之白水交　金志晉城有太行山丹水白水天井關¶
<pb:KR2k0049_WYG_023-15a>¶
　(通考/同)明一統志白水在城南三里源出湖泓水東南¶
　流合丹水¶
天井溪在縣南四十五里注白水一名聖井關源出天¶
　井關北流注白水土人名北流泉¶
小山泉水在縣西南三里一拳堵立泉出巖罅淙淙流¶
　響¶
洞靈泉在縣西南五里一名流盃泉¶
沙河發源伊侯山一流至東關一流至西關合入白水¶
<pb:KR2k0049_WYG_023-15b>¶
錦溪在縣西七里夾岸屈曲¶
嘉潤池在縣北十里源出司馬山禱者誠則香楮沉不¶
　則浮¶
黑龍潭在縣東北十里司馬山下禱雨以石投之¶
源漳水在縣東北三十里源出可寒山東入丹水　漢¶
　地理志髙都莞谷丹水所出東南入泫水是也源漳¶
　水即源澤水　舊唐志唐武德元年移丹川於源澤¶
　水北¶
<pb:KR2k0049_WYG_023-16a>¶
琵琶泓楊謨詩晉城出郭十里餘百丈懸崖掛層屋耳¶
　瞶不聞琵琶聲但見一泓春水緑¶
淵靈泉在米山西谷有祠禱雨多應宋賜號淵靈¶
　髙平縣¶
七佛山在縣東五里髙出羣山有淵靈泉左右環河上¶
　建七佛寺¶
米山在縣東十里趙將廉頗積米於此土人名大糧山¶
　一說春秋米子國赤狄後有定林寺内定林泉西谷¶
<pb:KR2k0049_WYG_023-16b>¶
　乃淵靈泉也　金志有頭髗山米山丹水劉龍米山¶
　鎮修垣牆記髙平縣之東南十里許有鎮曰米山居¶
　民稠密猶一邑然當澤潞之衝商賈輳聚百貨咸集¶
營房嶺在縣東十里廉頗屯軍於此背峰面澤有險可¶
　憑¶
虸蚄嶺在縣東十里旱蝗祭於此¶
巃嵸山在縣東二十里山形崆葱土人傳可望黄河¶
風洞在縣東南十里山坡出恒三日入恒三日¶
<pb:KR2k0049_WYG_023-17a>¶
游仙山在縣南十里前有游仙寺金李游仙讀書於此¶
　嘗啟地得古鐘聲徹山下數十里後年百嵗終里人¶
　名里為游仙坊山亦名游仙山¶
頭髗山在縣西南五里上建頭髗廟¶
懸壺山在縣西南二十里形似懸壺上有懸壺真人祠¶
卧佛山在縣西南三十里馬村鎮¶
玉泉谷在縣西南三十里石壁嶙峋下有清泉¶
吾山在縣西南四十五里接澤州境山有三峰¶
<pb:KR2k0049_WYG_023-17b>¶
空倉山在縣西南四十五里秦白起詭運米置倉於此¶
　以紿趙括¶
金峰山在西郭外上有金峰靈巖寺¶
五龍山在縣西二十里上有五龍池禱雨多應傳為慕¶
　容永時五色雲見地¶
浩山在縣西四十里有石朶山峰似花朶山西為老馬¶
　嶺沁水界¶
董峰山在縣西四十里上有馬仙姑石槨¶
<pb:KR2k0049_WYG_023-18a>¶
空箱山在縣西四十里形似箱¶
走馬嶺在縣西北十五里有鐵鑛¶
省寃谷在縣西北二十里唐志有省寃谷本名殺谷𤣥¶
　宗幸潞州過之因更名¶
鳯頭山在縣西北四十五里發鳩山巔縣城遙望殆似¶
　補縣缺然¶
金門山在縣北五里土赤色耀日似金山當趙壘之門¶
韓王山在縣北十五里山形特起上平地數畝俯瞰羣¶
<pb:KR2k0049_WYG_023-18b>¶
　山如培塿然相傳秦圍韓王於此有玉女泉¶
釡山在縣北三十里形似覆釡一名朗公山朗公倉頡¶
　也上建倉頡廟¶
黑龍洞在朗公山下深數百步中有清泉¶
石室山在縣北三十里昕見五色雲晡散畢振姬嘗憩¶
　此¶
傘葢山在縣北三十里長子界¶
仙公山在縣北三十里相傳張果老過此¶
<pb:KR2k0049_WYG_023-19a>¶
牛心山在縣北三十里産石甚潤可硯¶
羊頭山在縣北四十里長子界有黍二畔其南隂地黍¶
　白其北陽地黍紅因之以定黄鐘隂地黍白乃髙平¶
　界也¶
丹朱嶺在縣北四十五里長子界¶
發鳩山在縣北五十里丹水源此夕常聞風雨聲明月¶
　不輟¶
蓮花山在縣東北十里迴峰曲嶂中有蓮花石¶
<pb:KR2k0049_WYG_023-19b>¶
穀逺山在縣東北二十里羊頭山之次産紅嘴鴉¶
舎利山在縣東北二十五里上有五音洞下有舍利泉¶
　唐釋大愚公隠此調演五音於洞中常聞五音不絶¶
　後撰韻母三十上昭宗賜田及紫衣盖洞中所調演也¶
翠屏山在縣東北二十五里層峰秀石¶
龍王山在縣東北三十五里上有石佛洞三教洞子孫¶
　洞石渠¶
丹河源出發鳩山舊名泫水經縣境自西北而東南入¶
<pb:KR2k0049_WYG_023-20a>¶
　鳯臺縣境合白水穿太行山瀉於沁　上黨諸山之¶
　水建瓴而下暴雨輒漲二三丈涌赤土似丹色然¶
　祝志云方輿勝覽謂白起坑趙卒於此血流成川斯¶
　盖好竒之說恐未可據　水經注沁水又東與丹水¶
　合水出上黨髙都縣故城東北阜下俗謂之源源水¶
　山海經曰沁水之東有林焉名曰丹林丹水出焉即¶
　斯水矣(出髙都東北/當即今長河)丹水自源東北流又屈而東注¶
　左㑹絶水地理志曰髙都縣有莞谷丹水所出東南¶
<pb:KR2k0049_WYG_023-20b>¶
　入絶水是也絶水出泫氏縣西北楊谷里地理志曰¶
　楊谷絶水所出東南流左㑹長平水水出長平縣西¶
　北小山東南流逕其縣故城泫氏之長平亭也白起¶
　坑趙卒於此漢武帝元朔二年以封將軍衛青為¶
　侯國其水東南流注絶水(絶水當即今浮雲河/長平水當即今許河)絶水¶
　又東南流逕泫氏縣故城北竹書紀年曰晉烈公元¶
　年趙獻子城泫氏絶水東南與泫水㑹水導源縣西¶
　北𤣥谷東流逕一故城南俗謂之都鄉城又東南逕¶
<pb:KR2k0049_WYG_023-21a>¶
　泫氏縣故城南世祖建武六年封萬普為侯國而東¶
　㑹絶水(此縣志所謂舊/名泫水者也)亂流東南入髙都縣右入丹¶
　水上黨記曰長平城在郡南山中丹水出長平北山¶
　南流秦坑趙衆流血丹川由是俗名為丹水斯為不¶
　經矣　唐志有泫水一曰丹水貞元元年令明濟引¶
　入城號甘泉　通典髙平漢泫氏縣西北有泫谷水¶
　故為名(通考/同)漢志注泫氏楊谷絶水所出南至埜王¶
　入沁應劭曰山海經泫水所出者也¶
<pb:KR2k0049_WYG_023-21b>¶
天王池在縣治集賢橋西水族不生¶
舍利泉在開化寺¶
定林泉在縣東十里米山鎮北有定林寺山穴湧泉似¶
　噴珠灑空可池可軒¶
淵靈泉在縣東十里米山西谷有祠禱雨多應宋賜號¶
　淵靈¶
横澗河在縣南五里¶
許河在縣南二十里滙縣西南之水經許莊流入丹河¶
<pb:KR2k0049_WYG_023-22a>¶
濟瀆池在縣西南六里骷髏村¶
原潔泉在縣西二十里原村即許河之源也周四丈深¶
　一丈五尺清而甘冬溫夏涼東西分引溉田西南流¶
　十餘里合山澗經許莊名許河(此豈所謂二軍共食/流水澗相去五里者)¶
　(耶/)¶
浮雲河在城北宋大中祥符元年龍見於河因名浮雲¶
　金皇統元年龍復見¶
金龍泉在縣北二十里團池村相傳二魚時躍於泉遇¶
<pb:KR2k0049_WYG_023-22b>¶
　雨即飛去今名蓮花池¶
玉女泉在韓王山冇玉女祠土人時禱雨焉¶
鴉兒溝在丹朱嶺南金明昌間張勝家溝南麓羣鴉驅¶
　之不去¶
長河在縣東北南流入丹水環縈袤渺而七佛山界其¶
　中故有東西長河之别¶
　陽城縣¶
太行山在縣東南連析城王屋諸山　魏散騎常侍陸¶
<pb:KR2k0049_WYG_023-23a>¶
　旭好老易緯候之學撰五星要訣及兩儀真圖得其¶
　指要太和後知符象遂隠於太行山¶
底柱山在縣東南五十里連析城王屋山　山有三峰¶
　中峰最髙秀其下皆土唯起峰處為石若石柱然故¶
　名西南三十里為析城五十里為王屋　禹貢底柱¶
　析城至於王屋　孔傳此三山在冀州之南河之北¶
　東行　尚書註陜州三門山有底柱石其形如柱似¶
　鑿後得名　正義地理志云析城在河東濩澤縣西¶
<pb:KR2k0049_WYG_023-23b>¶
　王屋在河東垣縣東北地理志不載底柱底柱在大¶
　陽關東析城之西(按正義指底柱在析城之/西是指陽城底柱山也)通考禹¶
　貢底柱析城至於王屋太行皆在州境是全有太行¶
　之險固　楊鵬翼詩方迎峭壁疑無路纔轉深谿别¶
　有天¶
析城山在縣西南七十里太行支山　晁氏曰草木分¶
　析曰析山峰四面如城　巔東巖有龍洞有龍池¶
　龍窠　上有成湯廟二泉亢旱不竭傳為成湯禱雨¶
<pb:KR2k0049_WYG_023-24a>¶
　地又傳泉通濟瀆　水經注上澗水南歴析城山北¶
　山在濩澤南禹貢所謂砥柱析城至於王屋也山甚¶
　髙峻上平坦下有二泉東濁西清左右不生草木數¶
　十步外多細竹其水自山隂東入濩澤水　顔師古¶
　註析城山在濩澤西南　劉昭註濩澤侯國有析城¶
　山前志曰在縣西南　索隠析城山在河東濩澤縣¶
　西南七十里　通典陽城縣有嶕嶢山濩澤水析城¶
　山禹貢所謂砥柱析城也(通考/同)古今地名析城山方¶
<pb:KR2k0049_WYG_023-24b>¶
　七百里髙萬仭是連王屋山言也　吳澄曰析城在¶
　王屋山西北七十里山峰四面如城有南門焉　王¶
　屋山志析城之山升白氣於天落五斗峰化為濕雲¶
　自竇中滴水降太乙池　寰宇記山頂有湯王池土¶
　人傳湯旱祈雨處今池四岸生龍鬚草¶
王屋山在縣南八十里西南跨垣曲縣境　劉㑹孟曰¶
　在山西澤州唐武德間嘗升陽城縣治為澤州　金¶
　志陽城有王屋山　程百二方輿勝覽山有三重其¶
<pb:KR2k0049_WYG_023-25a>¶
　狀如屋與陸應陽廣輿記胥謂在陽城縣　山堂肆¶
　考王屋山在山西澤州陽城縣南上有仙宮洞天廣¶
　三十里狀如屋故名列子所謂愚公謀徙者即此¶
盤亭山在縣西南八十里羣峰亭立一名塔樓山¶
鐵盆嶂在盤亭山左壁立千仭有石泉形若仰盂懸崖¶
　滴溜白孕謙鐵盆嶂大士殿碑記陽城西南多山其¶
　秀削攢竦稱最竒者惟盤亭盤亭之尤竒者惟鐵盆¶
　嶂嶂純石骨一壁萬尋而頂有微膚凝滑若脂方廣¶
<pb:KR2k0049_WYG_023-25b>¶
　僅數尺當佛座下兼有神瀵出自石隙珠滴成泉下¶
　有凹石仰承之渟涔晶徹儼若盆然嶂以此得名¶
嶕嶢山在縣西三十里下有濩澤縣址　水經注陽衆¶
　水東逕陽陵城南即陽阿縣之故城也漢高帝七年¶
　封卞訢為侯國水歴焦嶢山東下與黒嶺水合　五¶
　朝志濩澤有嶕嶢山濩澤山　通典嶕嶢山在濩澤¶
　縣　通考嶕嶢山在陽城¶
清涼龕在縣東二里厓巔有石室有風隧¶
<pb:KR2k0049_WYG_023-26a>¶
峪溝山在縣東二十里蒼崖揷沁曲磵穿林¶
小天壇山在縣東二十里形類王屋一峰聳峙俯瞰沁¶
　水　白孕謙小天壇山神廟碑東二十里曰劉善村¶
　當沁水之隈其北一峰最為崷桀羣向諸山頫下之¶
　梯級始届頂以視王屋殆具體而微者耶舊有軒轅¶
　廟亦名小天壇或古者用以副王屋也¶
金裹谷在縣東三十里谷中龍泉建海㑹寺松柏森蔚¶
　樓閣參差曲水迴廊修篁游鯉所謂海㑹龍湫也張¶
<pb:KR2k0049_WYG_023-26b>¶
　金銘嘗撰種松銘并獨夜聴泉詩内有鳳尾竹清夜¶
　無風自響似金玉聲所謂海㑹竹風也¶
虎谷在縣東三十五里屯城清溪懸崖　張慎言詩石¶
　室溪橋泊水東盖溪盡有小梁梁上懸崖有苖閣似¶
　飛樓云¶
可樂山在縣東三十五里層巒曲磴上有瀑布二徑數¶
　圍高可數十丈山半有龕瀑布挂前似水簾¶
羊腸坂在縣東六十里下有棲龍池¶
<pb:KR2k0049_WYG_023-27a>¶
北隠谷在縣東長河北南有梵洞¶
南隠谷在縣東長河南¶
小崦山在縣東南二里峭崖臨沁河上有甘泉¶
石門在縣東南二里兩山中劃澤水流其中　白孕謙¶
　石門詩萬山奔一城石門當水口仰垂千仭壁清潭¶
　俯承臼¶
香臺山在縣東南二十里上有唐太宗廟¶
莽山在縣東南四十里相傳蕭王追王莽至此　峰巒¶
<pb:KR2k0049_WYG_023-27b>¶
　雄亘北巔曰北立門由此而下如入淵井行數十里¶
　至麓有紅峪水轉而上如陟梯磴又十里至巔曰南¶
　立門側立一峰曰繫馬樁有試劍山雙巖夾紅峪水¶
　巔有石人山又有三盤山¶
九女臺在縣東南四十里屹峙沁河中濤響轟雷上有¶
　九天仙女祠　陳廷敬九女臺北黑龍潭詩河流雨¶
　沄沄此山罄而控其北皆連峰排拶故縱送陡崖臨¶
　數仭潭水鬱澒洞相傳是海眼仰口若大甕¶
<pb:KR2k0049_WYG_023-28a>¶
石塘洞在縣東南四十五里陽阿水入沁之側洞懸山¶
　坳　白孕謙遊石塘觀龍潭登九女臺紀事石塘至¶
　臺頂不肯不&KR0706;﨑¶
小寨山在縣東南五十里沁水東繞有鳥道裁可容步¶
隠谷在縣東南六十里巖谷嵌空下俯危崖側有梵洞¶
龍崖在縣東南六十里崖半有龍洞燃炬行里許有潭¶
孤山在縣東南八十里¶
麻樓山在縣南四十里有東西中三峰相距四五里實¶
<pb:KR2k0049_WYG_023-28b>¶
　不連屬¶
蒸餅洞在麻樓山南石壁百餘丈梯繩而上中長二百¶
　餘步昔人作板橋三十間今圮後有一泉可飲數百¶
　人¶
峰山在縣南四十五里孤起髙峻¶
黒龍洞在縣南六十里西南深澗中林木環密有黑龍¶
　廟¶
千峰嶺在縣西南四十里析城山東石壁臨清溪仄徑¶
<pb:KR2k0049_WYG_023-29a>¶
　裁通¶
修真洞在縣西南五十里臨澗村一名仙人洞洞門屹¶
　懸躋攀里許有石龍石象石獅石流蘇石爐石榻變¶
　幻千狀¶
雲濛山在縣西南八十里府志作九十里峭壁密林¶
鐘鼓山在縣西南百里垣曲縣界¶
卧虎山在縣西四十里山勢殊險麓有靈泉寺谷有¶
　萬松亭¶
<pb:KR2k0049_WYG_023-29b>¶
陶峪在縣西四十里峪左即淘峪河也兩山對峙前突¶
　髙阜土人名石龍戲珠内建福勝寺寺側雙潭澄碧¶
　其一四周石崖水由厓出似門其一似盆左右蹲石¶
　似獅¶
畫山在縣西北三十五里形肖一畫¶
營匠山在畫山前舊志清淵水自表山而來疑即此¶
靈通山在縣西北五十里山半有風洞¶
萬户山在縣西北五十里登巔見縣舊治及聚落¶
<pb:KR2k0049_WYG_023-30a>¶
傅齊嶺在縣西北七十里沁水縣界¶
白巖山在縣北三十里中有龍巖刹後圍栩障前鉤栢¶
　帶一石梁斜通巖壑上有地平廣六十弓又倚大巖¶
　壁立數十仭陟巔可望析城底柱莽樊諸山石梁東¶
　南彈碁石下有泉　左崦山又左方山胥一山也¶
　楊貞肅繼宗讀書于此¶
崦山在縣北三十里方山右東有白龍潭禱雨多應又¶
　有白龍神洞　王國光詩谷轉出清池¶
<pb:KR2k0049_WYG_023-30b>¶
方山在縣東北三十里形似憑几¶
史山在縣東北三十里産鐵西五里有金裹谷堆堆下¶
　有鐵鑛¶
龍巖山楊繼宗嘗讀書於山有詩¶
金谷在龍泉寺前¶
隠洞白東谷居此東谷千佛精舍記予歸山中所居隠¶
　洞巖壑險絶獨西峰有洞名梵延¶
白澗嶺在濩澤水西下有濩澤泉¶
<pb:KR2k0049_WYG_023-31a>¶
郎家山¶
沁河繇沁水縣郭壁鎮南入縣境東北屯城里經潤城¶
　東㑹百眼泉又經沁渡迤邐而南西滙蘆河澤河桑¶
　林河又東滙長河至公娥澗出山口建瓴下注至潭¶
　懐滙丹水入河　沁河有潤城津　沁渡津　王村¶
　津　水經沁水又南過陽阿縣東又南出山過沁水¶
　縣北(按沁水出山始過/沁水縣北宜考)水經注沁水南逕陽阿縣故¶
　城西魏土地記曰建興郡治陽阿縣郡西四十里有¶
<pb:KR2k0049_WYG_023-31b>¶
　沁水南流沁水又南與濩澤水合又東南陽阿水左¶
　入焉又南五十餘里上下步徑裁通小竹細筍被於¶
　山渚䝉籠㧞密竒為翳薈也　沁水南逕石門謂之¶
　沁口¶
濩澤在縣西北十里源出嶕嶢山東南流至平頭莊入¶
　於沁瀦水一泓澄瑩不竭縣名濩澤州名澤胥以此¶
　　西白澗嶺下有濩澤泉東北流合沁河泉西有濩¶
　澤靈源祠　通典澤州因濩澤水為名　金志有王¶
<pb:KR2k0049_WYG_023-32a>¶
　屋山濩澤　濩澤城西三十里澤城村漢置縣唐初¶
　改澤州治尋移端氏　世紀堯求賢四岳薦舜堯命¶
　之于順澤之陽即濩澤也濩澤之漁爭坻舜乃徃漁¶
　焉鮫人巽長爭以深潭與之　路史淮南子云釣于¶
　河濵濩澤在今澤之陽城唐濩澤縣應劭云澤在縣¶
　西北沁水東逕濩縣故城南漢之澤氏縣魏土地記¶
　云陽阿有沁與濩澤水合者紀在梁惠王十九年晉¶
　取原武濩澤墨子亦言舜漁在此故金鑰謂澤州為¶
<pb:KR2k0049_WYG_023-32b>¶
　舜澤十道記云澤州以濩澤得名皆在河東或云漁¶
　于濟隂雷澤非也¶
棲龍潭在縣東六十里建龍神祠上有羊腸坂　陽阿¶
　水自章訓里經境内數十里至棲龍潭兩山夾峙一¶
　綫裁通石磴懸陡建瓴瀑注乃入沁河焉　水經注¶
　沁水又東南陽阿水左入焉水北出陽阿川南流逕¶
　建興郡而其水又東南流逕午壁亭東而南入山㳂¶
　波潄石漰澗八丈環濤轂轉西南流入於沁水　俞¶
<pb:KR2k0049_WYG_023-33a>¶
　時棲龍潭記盤渦伏流竒成自天　白孕謙棲龍潭¶
　神廟碑潭當谿谷衆流穿射之衝泓然深窈莫測底¶
　極或值暑雨秋濤蕩潏凌嘯及夫沍寒收潦湛然一¶
　碧若巨螺盛&KR0812;醁萬斛沿岸石凝滑如脂履之頭涔¶
　欲墜習傳其中為神龍之官潭遂以此名四外山雄¶
　立矗起稍南平岡迤靡磊然若畫置名曰龜山土人¶
　廟其陽享祀惟䖍　徐乾學午園記午壁亭不見於¶
　志乘以道元之言考之當在故陽阿縣南為今髙平¶
<pb:KR2k0049_WYG_023-33b>¶
　縣西南界澤州西界與陽城接境其南五十餘里小¶
　竹細筍被于山渚蒙蘢㧞密又南則石門枋口迴轅¶
　孔廟接河南野王之地今考其形勢惟棲龍潭尤肖¶
沇水在濟源縣西源本太乙池東北流注於秦澤為濟¶
　西源㶌水在濟源縣東北南流與西源合為濟東源¶
　　水經濟水出河東垣縣東王屋山為沇水　水經¶
　注山海經曰㶌水出焉西北流注於秦澤郭景純云¶
　㶌沇聲相近即沇水也潛行地下至共山南復出於¶
<pb:KR2k0049_WYG_023-34a>¶
　東丘今原城東北有東丘城孔安國曰泉源為沇流¶
　去為濟春秋說題辭曰濟齊也齊度也員也　漢地¶
　志王屋山沇水所出　釋名濟源也言源出河北濟¶
　河而南也　洞天福地記濟瀆源出王屋山名沇水¶
　係清源王所理¶
玉泉二一在東關青陽坊街北元主簿丞相托克托子圖¶
　卜岱建清風亭一在西關同固北土人名西大泉¶
百眼泉在縣東三十里沁水濵有泉百眼滙流於沁¶
<pb:KR2k0049_WYG_023-34b>¶
青蘿河在縣東南九十里源出底柱山縁谿環轉繇王¶
　屋山下入濟源　山海經人魚在太行之東北二百¶
　里凡記䱱魚鯢魚孩兒魚名鰨名魶能縁聲如嬰兒¶
　土人云聞雷則奔竄山谷¶
澤河在南郭外源出西三十里析城山之支東合清淵¶
　水即西河也自表山而來入於澤水逕城南折而東¶
　繇石門下入於沁　水經注沁水又南與濩澤水合¶
　水出澤城西白澗嶺下東逕濩澤墨子曰舜漁濩澤¶
<pb:KR2k0049_WYG_023-35a>¶
　應劭曰澤在縣西北又東逕濩澤縣故城南盖以澤¶
　氏縣也竹書紀年梁惠成王十九年晉取原武濩澤¶
　者也其水際城東注又東合清淵水又東得陽泉水¶
　口又東南有上澗水注之水導源西北輔山東逕銅¶
　干崖南歴析城山北自山隂東入濩澤水濩澤水又¶
　東南注於沁水　路史陽城漢濩澤縣墨子則言舜¶
　漁在此澤今在陽城西北十二里寰宇記為烏虢切¶
　矣郡國志言邑西今有地名舜田¶
<pb:KR2k0049_WYG_023-35b>¶
桑林河在縣南四十里一名大河源出麻樓諸山歴西¶
　冶合龍洞川水東北入於沁地多桑名曰桑林相傳¶
　成湯禱雨於桑林即此今湯廟前瀦水澄泓不竭¶
盤亭河在縣西南八十里源出析城山麓滙諸澗水繞¶
　王屋隂迅流而下瀑布垂巖懸河注壑南流入濟源¶
　界¶
西河自畫山經縣西南上王曲李丘遶縣西南入於澤¶
　河　水經注澤水又東合清淵水水出其縣北東南¶
<pb:KR2k0049_WYG_023-36a>¶
　經澤城東又南入於澤水¶
蘆河古陽泉水也發源沁水縣鹿臺山樓子坡經縣西¶
　北芹池劉村蒿谷美泉孔寨至下孔入於沁　水經¶
　注陽泉水出鹿臺山山上有水淵而不流其水東逕¶
　陽陵城南歴嶕嶢山東下與黒嶺水合水出西北黒¶
　嶺下即開蹬也其水東南流逕北鄉亭下又東南逕¶
　陽陵城東南注陽泉水陽泉水又南注濩澤水　陽¶
　泉水古入澤水今直入沁¶
<pb:KR2k0049_WYG_023-36b>¶
長河發源鳯臺大陽鎮經縣境入沁河¶
龍泉明文翔鳯龍泉行險乃在濩澤之西芹池之東巖¶
　壁或懸六七寺澗石頻推兩三松羊腸盤處天如帶¶
　豕腹脹時水似弓　王國光曰海㑹亦名龍泉前有¶
　金谷　王惲憩陽城北龍泉寺詩萬松亭廢久重拂¶
　短碑看詩注碑大定間澤州刺史楊庭秀撰¶
靈泉司空圖靈泉禪院記中條發於蒲企於艮傑出而¶
　為太行則天壇不得不冠冕嵩華爭勍日觀也其北¶
<pb:KR2k0049_WYG_023-37a>¶
　川壑㑹流盤鬱濃粹自髙平西顧以至靈泉極矣泉¶
　之為靈非惟利物當以滋潤所及不育毒螫也¶
暖泉王國光詩泉暖猶聞野荇香¶
　陵川縣¶
黄圍山在縣東南五十里孤峰揷天陟巔見黄河山半¶
　洞内有山有谷有風門有雲門有神井有石鴿雙飛¶
　有石乳墖昔人秉炬深入四五里遇黄河一朽木不¶
　敢越而返洞口一峰中空如門名天門　孫必振詩¶
<pb:KR2k0049_WYG_023-37b>¶
　洞口霏霏烟霧輕莊嚴妙相當牕牖座後突兀說法¶
　臺寳墖玲瓏三五耦石乳懸空滴蔗漿龍泉清冽𠻳¶
　瓊玖四壁斑斕翡翠屏鳯篆龍章雜蝌蚪石芝倒¶
　掛白鴿飛石脊蜿蜒蒼螭走¶
孤圍山在縣東七十里髙十里盤踞八里四面山麓至¶
　此胥為絶壁周圍環合殊肖石城中突涌一峰青揷¶
　天際惟飛鳥可至其上水瑩巒映互相噴薄雖畫工¶
　不能摹也一名孤峰山下有平田水¶
<pb:KR2k0049_WYG_023-38a>¶
狀元峰在東川雙峰峭峙殊肖青萍吉祥院碑宋崔有¶
　孚十五嵗鄉貢第一二十五嵗狀元及第蘇村墓表¶
　金武明甫貞元中狀元及第明甫猶子武天佑承安¶
　五年狀元及第天祐弟天和太和中狀元及第仕林¶
　莊墓表趙安時字全老號東岡正隆間狀元及第官¶
　至中順大夫南京路兵馬都總管上騎都尉天水縣¶
　開國子食邑五百户賜紫金魚袋安時弟安榮狀元¶
　及第又晉寧路李俊民狀元及第嘗避兵邑之嵩山¶
<pb:KR2k0049_WYG_023-38b>¶
　故建七狀元祠於東川¶
東海神山在縣東十一里¶
箕子山在縣東二十里逓髙五里西南山麓石上巨人¶
　足跡相傳箕子避地憩山中及武王訪以治道於此¶
　納履焉¶
花瓶山在縣東五十里逓髙五里盤踞七里¶
板山在縣東五十里連熊耳山山方而峭¶
馬武山在縣東五十里周百里四壁峭立有漢馬武砦¶
<pb:KR2k0049_WYG_023-39a>¶
　山中棘無倒刺蛙不鳴土人傳漢光武蹟¶
風門山在縣東六十里連板山形似門¶
天柱山在縣東八十里下為輝縣泊¶
含珠砦山在縣東河南輝縣界¶
王莽嶺在縣東百二十里輝縣界¶
菊巘山在縣東南五里髙二里一名漳門山捍水口多¶
　菊上建龍王祠¶
黄圍洞在東南五十里黄圍山夐䆳莫測相傳達紫團¶
<pb:KR2k0049_WYG_023-39b>¶
　翠微洞云洞中石乳滴為浮圖中有靈湫殊清冽¶
　旱禱輒雨¶
錦屏山在縣南二十里山形似屏霞彩標映産芍藥宋¶
　元豐間都君錫棲此邑令呂由庚偕聞人髙子美谷¶
　漢臣入山訪之為芍藥㑹焉¶
棲鳯山在縣西南四里東有泉繞山麓伏流¶
靈泉山在縣西南十里上有靈泉¶
馬鞍山在縣西南四十里臨附城鎮¶
<pb:KR2k0049_WYG_023-40a>¶
九仙臺在縣西南六十里石臺突起髙數十丈相傳有¶
　仙棲此丹成乃去¶
鳯凰山在縣西南七十里形似鳯接髙都河至鳯臺縣¶
　五十里¶
古賢山在縣西南七十里(志美/名也)¶
龍門山在縣西一里兩山横亘中缺似門¶
魯山在縣西十五里上有松峰¶
秦嶺在縣西北三十里¶
<pb:KR2k0049_WYG_023-40b>¶
寳應山在縣西北四十里逓髙七里連長治西火嶺乃¶
　秦嶺之北峰也雨則雲散於下霽則雲卧于上有¶
　甘泉傍有古洞相傳寳應寺僧修寺取物料洞中寺¶
　成擁石閉洞化此¶
黄沙山在縣北十里髙三里盤踞七里北接蒲水一名¶
　天一山又名太乙山¶
聖宮山在縣北二十里壺關界西南有蒲水流合丹河¶
嵩山在縣東北三十里接佛山五里¶
<pb:KR2k0049_WYG_023-41a>¶
六泉山在縣東北四十里上有六泉自山半六泉洞中¶
　出¶
佛山在縣東北四十里矗髙三里太行絶頂文翔鳯曰¶
　俯視中州九千四百八十仭¶
熊耳山在縣東北四十里連六泉山雙峰峭對若熊耳¶
　然月自峽中吐出¶
一斗水在縣東九十里山石上用之旋盈不用亦不溢¶
　可容斗許接河南輝縣¶
<pb:KR2k0049_WYG_023-41b>¶
平田水在縣東南九十里源出孤峰山下流注河南輝¶
　縣入於衛¶
瀑布泉在縣東南百里懸崖瀉下似飛烟之輕漾一¶
　名鯉池¶
西溪在縣西南四里發源鳯山之麓¶
雙泉在縣西南四十里二井一甘一苦¶
清涼泉在縣西南六十里元好問曰陵川峙太行之巔¶
　天壤間清涼界也¶
<pb:KR2k0049_WYG_023-42a>¶
義井在縣西二十里汲以序¶
蒲水在縣北二十里發源聖宮山西南流入長平丹河¶
　東接壺關馬鞍山¶
淅水在縣東北四十里經壺關界東南流入縣境又東¶
　流入河南林縣注於&KR0493;陽¶
落雁池元郝經故第側擬汴金明池也　郝文忠充國¶
　信使北還之嵗汴中民射雁金明池得帛書云霜落¶
　風髙恣所如歸期囘首是春初上林天子援弓繳窮¶
<pb:KR2k0049_WYG_023-42b>¶
　海纍臣有帛書中統十五年九月一日放雁獲者勿¶
　殺國信大使郝經書於真州忠勇軍營新館是時南¶
　北隔絶不知中統之久改至元也又文忠儀真館中¶
　雜題持節江頭久食魚館人供雁意踟蹰呼兒細看¶
　雲間足恐有中原問訊書則故第之名落雁池也固¶
　宜(事詳元史及/宋濂題後)王逢讀國信大使郝公帛書詩注公¶
　覊旅日有以雁四十餉公内一雁體質稍異命畜之¶
　於後雁見公輒張翮引吭而鳴公感悟擇日率從者¶
<pb:KR2k0049_WYG_023-43a>¶
　二十七人具香北拜二人舁雁跽其前手書尺帛親¶
　繫雁足且致祝曰纍臣某敢煩雁卿通信朝廷雁其¶
　保重欲再拜雁奮身入雲而去未幾虞人獲之於苑¶
　中以所繫帛書託近侍以聞上惻然曰四十騎留江¶
　南曽無一人雁比乎遂進師南伐越二年宋亡書今¶
　藏諸秘監河南主客劉澹齋云¶
六泉出六泉洞¶
甘泉在寳應山味甘如飴¶
<pb:KR2k0049_WYG_023-43b>¶
　沁水縣¶
龍岡在縣東二里¶
夫妻嶺在縣東十五里迤東三十里連仙翁山嶺上高¶
　峰為尖山山東數十里有紫沙門相傳夫妻挽車力¶
　窮而斃張昌詩夫妻推車上長坂化為兩鳥常相偶¶
　　楊㯹復授建州刺史鎮車廂及齊神武圍玉壁别¶
　令侯景趣齊子嶺檦恐入寇邵郡率騎禦之景聞㯹¶
　至斫木㫁路者六十餘里猶驚而不安遂退還河陽¶
<pb:KR2k0049_WYG_023-44a>¶
拾崇凹嶺在縣東十五里連將軍腰小堯嶺¶
馬邑山在縣東二十里金志沁水有鹿臺山沁水馬邑¶
　山　通考有沁水鹿臺山馬邑城¶
偃月山在縣東三十里一名車輞山¶
峰岳山在縣東四十里上有峰岳寺¶
三皇嶺在縣東五十里¶
紫金山在縣東五十五里¶
仙翁山在縣東六十里東南三十里連子沙腰東十五¶
<pb:KR2k0049_WYG_023-44b>¶
　里連榼山髙壓羣岫繇仙翁而東南髙峰倐峙是為¶
　三纒凹¶
三纒凹在仙翁山東南距縣七十里有竒明崇禎六年¶
　三月丙午山西兵擊賊於陽城北張道濬設伏於三¶
　纒凹賊至伏起擊之斬其魁生擒賊首滿天星闖王¶
　賊大奔巡撫許鼎臣獻俘闕下奏道濬功第一按此¶
　闖王非高迎祥也¶
熊耳山在縣東六十里繇佛廟嶺而東兩山髙峙¶
<pb:KR2k0049_WYG_023-45a>¶
佛廟嶺在縣東六十里¶
林村嶺在縣東六十里¶
鳯凰山二一在縣東七十里連大尖山髙峰迤東連岳¶
　陽浮山界相傳秦始皇斬絶二十餘步一在縣東北¶
　十五里¶
孤山在縣東八十里一名筆山邑人常評事倫十五嵗¶
　著筆山賦曰山形噩山色碏驅神兵加斧鑿¶
榼山在縣東九十里清泉飛閣松栢參霄白松三左二¶
<pb:KR2k0049_WYG_023-45b>¶
　圍一丈五尺右一差小髙胥數丈膚理瑩膩似雪山¶
　中萬松皆然此其巨者耳明張五典三松說曰宻縣¶
　白松彼一此三其數不敵也今存二¶
金山在縣東九十里古端氏城西南¶
卧牛山在縣東百里一名大嶺横亘十餘里上有西子¶
　梳洗臺東北為欄杆嶺又東下陡立一峰名散石臺¶
文筆峰在卧牛山東一名華盖¶
嵬山在縣東百里羣山綿延一名隗山　唐志端氏有¶
<pb:KR2k0049_WYG_023-46a>¶
　隗山按山在古端氏城東勢甚峻巔有浮圖下有九¶
　龍祠¶
西岳神山在縣東百一十里山麓有賈封鎮在賈封者¶
　為西岳神在湘峪者為東岳神¶
岳神山在縣東百二十里鳯臺界髙十里迤東北四十¶
　里連老馬嶺山麓為湘峪村　張慎言勒石曰肫岳¶
樊山在縣東百二十五里山後即可樂山　午亭詩注¶
　樊山一名芙蓉九蘂山　陳廷敬老姥掌游記上黨¶
<pb:KR2k0049_WYG_023-46b>¶
　南三百里有山曰方山又南十五里曰洞陽山又南¶
　十五里曰樊山三山髙出地上皆直下萬仭繇樊山¶
　則枝分條披為峰為壑為𡼏為㟧為巘為巒為岫為¶
　巖其又南則砥柱析城巖壁重複如樓堞如墉隍如¶
　玦如環繚絡數百里其中長川夾岸若㫁若連盖陟¶
　樊山之巔皆見焉樊溪東涘在山之南有曰老姥掌¶
　數十里之内聫嵐亘輝俯可摶擷如置諸掌　昔以¶
　掌名肖其形矣¶
<pb:KR2k0049_WYG_023-47a>¶
元天洞在縣東一百三十里燕丹砦上¶
吳山在縣東百四十里山半有賈寨迤邐至東北為蟠¶
　龍嶺上有馬跑泉¶
空倉嶺在縣東百五十里髙平界相傳秦白起詭運米¶
　置倉於此以紿趙括¶
老馬嶺在縣東百五十里髙平界迤北五十里連秋峪¶
　嶺¶
鵰黄嶺在縣東百六十里長子界崔府君蹟見搜神記¶
<pb:KR2k0049_WYG_023-47b>¶
秋峪嶺在縣東百七十里髙平長子界迤北三十五里¶
　連宇峻嶺¶
子沙腰在縣東南八十里連方山南十五里連眼子腰¶
　梁家莊陽城界下有沁河¶
石樓山在縣南二里崚嶒崒嵂形似樓臺山半舊有石¶
　樓後廢下有濯纓泉入杏谷水　何景明石樓賦沼¶
　清溪跨絶澗控天梯鈎石棧羅羣山於膝下挺層臺¶
　於天半　彭甫六栁莊記沁之南一里許有山曰石¶
<pb:KR2k0049_WYG_023-48a>¶
　樓林巒峭壁川原奥衍其畔有田田有泉自地湧出¶
　清冽可愛¶
鹿臺山在縣南二十五里迤東北二十里連石樓山御¶
　屏山又迤東二十餘里連夫妻嶺髙峻隂森夏日積¶
　雪山有文石岡雙蟾嶺巔上時聞仙樂聲　水經注¶
　陽泉水出鹿臺山山有水淵而不流　王惲鹿臺山¶
　詩注在澤州沁水縣南二十里時被安西王命伐石¶
　於此詩曰逺尋文石岡來歴南山纒鹿臺臺為山幽¶
<pb:KR2k0049_WYG_023-48b>¶
　徑蟠古篆後峪行未盡前嶺已當面行經雙蟾嶺石¶
　怪驚變現闖首槲樹間氣自太古練　山海經有鳥¶
　狀如雄雞人面名曰鳬徯¶
小堯嶺連鹿臺山¶
御屏山在縣西南二里形似屏¶
南陽仙洞在縣西南五十里南陽村南山洞名仙人碣¶
　洞口闢虚牖石蓮倒垂進數武石雲層湧色蒼白又¶
　百武洞髙至五六丈廣半之有石牀石龜石龍石獅¶
<pb:KR2k0049_WYG_023-49a>¶
　石象又一里有石蓮臺石佛石鼓擊之聲徹洞外後¶
　有竇時聞風濤聲云¶
鳳原岡在縣西半里髙二里連玉嶺髙峰繇玉嶺迤邐¶
　而下平岡袤衍一名平原嶺水環抱¶
玉嶺在縣西五里迤西袤三十里連東塢嶺繇東塢嶺¶
　東南而下起伏蜿蜒至此突峙峻峰俯挹羣岫有澗¶
　曰龍池¶
烽燧嶺在縣西二十里明初駐師於此¶
<pb:KR2k0049_WYG_023-49b>¶
漢嶺在縣西三十里保義村相傳漢光武討銅馬賊¶
　經此¶
杏谷在縣西三十里¶
天子嶺在縣西三十里保義村東南相傳蕭王討銅馬¶
　經此¶
阜山在縣西四十里隋書名輔山　五朝志沁水有輔¶
　山　金主簿𤓰爾佳陞擒賊常文憲作阜山戰勝傳¶
歴山在縣西五十里有舜廟廟側有溈汭二泉北有大¶
<pb:KR2k0049_WYG_023-50a>¶
　洪池小洪池西北有陶壑　谷幽榛密民居尠少¶
黄士洞在歴山西内有丹竈石牀¶
丹坪山在縣西六十五里白華村有下疊中疊上疊上¶
　疊有泉巔有平地三十畝山下為丹溝岳将軍七砦¶
　之一¶
關子門在縣西翼城界東南十餘里連拾崇凹嶺¶
東烏嶺在縣西北四十里南連關子門杏水源嶺麓¶
　地理志名黒嶺避宇文諱易今名　縣志穆天子傳¶
<pb:KR2k0049_WYG_023-50b>¶
　鈃隥即此二山(山西郡縣志多書/鈃隥胥涉傅㑹)¶
碧峰山在縣北三里逓髙四里盤踞五里東連鳯凰山¶
　又東連車輞山至河頭村下有沁河西十餘里連清¶
　風嶺髙峰又十餘里連東塢嶺峭壁茂林建五龍神¶
　廟有靈泉東崖有槲樹鼓掌聲應一名驚雞樹¶
大尖山在縣東北二十里東數里一岡横亘北跨岳陽¶
　浮山二縣袤五十餘里名横嶺鶴鳴老人圖記曰長¶
　城¶
<pb:KR2k0049_WYG_023-51a>¶
三尖山在縣東北三十里三峰並峙¶
宇峻山在縣東北百里長子界古名巨峻山　五朝志¶
　端氏有巨峻山　金志端氏有石門山巨峻山　迤¶
　北三十里連鵰黄嶺迤南折六十八里連佛廟嶺又¶
　西南三十里連三皇嶺嶺下乃鄭莊也¶
洪谷唐洪谷子荆浩字浩然隠太行洪谷工丹青尤長¶
　山水為唐季之冠所謂荆關董巨也¶
石門山¶
<pb:KR2k0049_WYG_023-51b>¶
沁河在縣東十五里源出沁源縣綿山經岳陽縣東大¶
　匠村入縣界大將村西南流經佛廟嶺紫金山間又¶
　經三皇嶺車輞山間凡五十餘里至鄭莊村又南合¶
　梅河又東南流五十里至端氏鎮又南流三十餘里¶
　至武安鎮入陽城界西南流百五十里至河南濟源¶
　縣境復折而東經河内武陟入黄河　水經注沁水¶
　又南與驫驫水合水出東北巨峻山乗髙瀉浪觸石¶
　流響世人因聲以納稱西南流注於沁沁水又南與¶
<pb:KR2k0049_WYG_023-52a>¶
　秦川水合水出巨峻山東帶引衆溪積以成川又西¶
　南逕端氏縣故城東昔韓趙魏分晉遷晉君於端氏¶
　縣即此是也其水南流入於沁水　金地理志濟源¶
　縣有太行山以沁水為界西為王屋東為太行　河¶
　有曲堤渡　鄭莊渡　武安渡　沁河在懐慶府城¶
　北二里　枋口水在濟源縣東北三十里兩山之間¶
　沁水經焉舊以枋木為門故名晉司馬孚壘石為之¶
　又名沁口　沁水自太行南出由枋口而東㑹堯王¶
<pb:KR2k0049_WYG_023-52b>¶
　泉水又東丹水注之　魏建義元年六月葛榮使其¶
　僕射任褒率車三百餘乗南冦自沁水¶
梅河源出東烏嶺梅谷村東澗東流三十餘里合梅谷¶
　溝水名梅水又東流至縣東南合杏水又至河頭五¶
　十里入沁河¶
杏河源出東烏嶺陜溝村南澗南流三十餘里合杏谷¶
　溝水名杏水折而東十餘里合梅水¶
海子河源出秋谷嶺西南流至端氏入沁河¶
<pb:KR2k0049_WYG_023-53a>¶
玉溪河源出空倉嶺西北流五十里至金峰東合海子¶
　河¶
慈泉在樊山巔　陳廷敬慈泉銘序樊山之陽髙千仞¶
　未至巔百步有泉在山徑沙石間坎甃清澈味甘冽¶
　異他水不盈不涸百鶴阡在其東故名慈泉¶
靈泉在筆峰山五龍廟内深尺許旱澇恒盈少汚輙涸¶
　䖍禱輒應相傳飲之却疾云唐李端金李廣明陳清¶
　胥有詩¶
<pb:KR2k0049_WYG_023-53b>¶
義井在縣西二十里義井村地少水一井味甘百里人¶
　以次而汲無敢少紊¶
蘆河在縣西四十里發源鹿臺山西流至陽城縣東十¶
　八里入沁河¶
可陶谿在歴山西北傳為舜作陶器地¶
龍潭在縣西北二十里¶
馬跑泉在漢封村内石崖上相傳蕭王馬跑地得泉¶
濯纓泉¶
<pb:KR2k0049_WYG_023-54a>¶
　¶
　¶
　¶
　¶
　¶
　¶
　¶
　¶
<pb:KR2k0049_WYG_023-54b>¶
　¶
　¶
　¶
　¶
　¶
　¶
　¶
　山西通志卷二十三¶
